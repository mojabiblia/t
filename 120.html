<html lang="pl-PL">
<head>
<meta charset="UTF-8" />
<title>Intro</title>

<meta name="description" content="Intro / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/t/120.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Intro" />
<meta property="og:description" content="Intro / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script> 
  
</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="elementor-heading-title elementor-size-default">Intro</h1>

<p>Witaj Przyjacielu,</p>
<p align="justify">cieszę się, że trafiłeś na tę stronę. Pozw&oacute;l, że najpierw się przedstawię &ndash; nazywam się Arkadiusz Wiśniewski i jestem autorem tego serwisu. Zakładam, że skoro tu zajrzałeś, to byłeś bądź jesteś Świadkiem Jehowy, lub też interesujesz się tą tematyką. Jeśli tak jest faktycznie, to jest to pierwsza rzecz, kt&oacute;ra nas łączy. Byłem Świadkiem Jehowy przez niecałe dwa lata. I choć był to czas kr&oacute;tki, to jednak przeżyty bardzo intensywnie. Zaczynałem, tak jak wszyscy &ndash; od głosiciela. Następny etap to służba pioniera pomocniczego, a p&oacute;źniej pioniera stałego, w końcowym etapie pracującego na &ldquo;terenie oddalonym&rdquo;.</p>
<p align="justify">Pomimo dużego zaangażowania w głoszenie oraz studiowanie publikacji WTS nie był to jednak zbyt szczęśliwy okres mojego życia. W końcu rozterki spowodowane stopniowym dostrzeganiem niezgodności nauczania Strażnicy z przekazem Biblii poskutkowały decyzją o odejściu z Organizacji. Nie chcę opisywać szczeg&oacute;łowo jak traumatyczne było to dla mnie przeżycie bo takich świadectw jest w internecie całe mn&oacute;stwo. Bardziej istotny jest dla mnie fakt, że ogromna większość ludzi po odejściu z Organizacji staje się ateistami bądź agnostykami. Rozczarowanie i b&oacute;l związany z zachwianiem wiary i utratą społeczności z bliskimi osobami skutkuje takimi właśnie postawami.</p>
<p align="justify">Chciałbym napisać, że tak być naprawdę nie musi. Jeśli po odejściu jest w Tobie jeszcze iskierka wiary i szukasz ślad&oacute;w Tego, w kt&oacute;rego niegdyś tak mocno uwierzyłeś, pragnę zapewnić Ciebie, że On jest, i że można Go odnaleźć poza strukturami organizacji Świadk&oacute;w Jehowy. Co ważne, okazuje się, że jest On Bogiem bardzo bliskim, realnym, działającym w życiu każdego chrześcijanina w spos&oacute;b często niemal namacalny. Nie chowa się za grupą pośrednik&oacute;w, kt&oacute;ra za Ciebie ma decydować o Twoim postępowaniu i wierzeniach, ale pragnie żywej, intymnej społeczności z każdym ze swoich dzieci. Do poznania i zawierzenia takiemu Bogu zachęcam Cię z całego serca, cytując za Dawidem:</p>
<h3 align="justify">Psalm 34:9 BT-2</h3>
<p align="justify">(9) Skosztujcie i zobaczcie, jak dobry jest Jahwe, błogosławiony człowiek, kt&oacute;ry się do Niego ucieka.</p>
<p align="justify">Wielu z nas będąc Świadkami słyszało twarde nauczanie, że poza Organizacją jest jedynie szatański świat. Nic więc dziwnego, że spora liczba os&oacute;b opuszczających WTS i rozczarowanych jej historią i nauczaniem, po swym odejściu nie uwalnia się od takiego spojrzenia na otaczającą rzeczywistość. Kościoły chrześcijańskie jawią im się jako siedlisko odstępczego zła. Gdy do tego dodamy barierę w postaci nauczania większości społeczności o Tr&oacute;jcy oraz o karaniu niezbawionych wiecznymi mękami (piekłem), decyzje takiej osoby po opuszczeniu Organizacji kierują ją na drogę agnostycyzmu bądź ateizmu.</p>
<p align="justify">Jednak nie wszystkie wsp&oacute;lnoty nauczają jednak powyższych rzeczy. Być może się zdziwisz ale są chrześcijanie i społeczności, kt&oacute;re wierzą między innymi w to, że:</p>
<ul>
<li>
<p align="justify">jest jeden B&oacute;g JHWH (Jahwe/Jehowa) &ndash; Ojciec</p>
</li>
<li>
<p align="justify">Pan Jezus jest Jego Synem a nie Bogiem JHWH</p>
</li>
<li>
<p align="justify">ostateczną karą dla ludzi niezbawionych będzie wieczne zniszczenie a nie wieczne męki</p>
</li>
<li>
<p align="justify">1000 letnie Kr&oacute;lestwo będzie czasem sądu ale także okresem odnowienia wszystkich rzeczy na ziemi i szansą na życie wieczne dla tych wszystkich, kt&oacute;rzy w obecnym życiu nie mieli świadomości Boga bądź możliwości uwierzenia w Niego</p>
</li>
</ul>
<p align="justify">Są to nauki, z kt&oacute;rymi być może Ty także się zgodzisz.</p>
<p align="justify">Oczywiście, ten dział nie jest przeznaczony tylko i wyłącznie dla byłych Świadk&oacute;w Jehowy. Mam nadzieję, że znajdą tu dla siebie coś ciekawego także ci, kt&oacute;rzy nadal są w strukturach WTS. Moim celem nie jest jednak oskarżanie i wykazywanie wszystkich rzeczywistych i domniemanych błęd&oacute;w Organizacji ŚJ. Bardziej zależy mi na tym, by pokazać biblijną Prawdę i kryjącego się za nią Boga. Jeśli chcesz uczestniczyć w tej podr&oacute;ży &ndash; zapraszam serdecznie.</p>
<p align="justify">Arek Wiśniewski</p>
<p align="justify">kontakt:<span>&nbsp;</span><a href="mailto:echad@thaleia.pl">echad@thaleia.pl</a></p>


  
</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://thaleia.pl/do-sj/intro" style="text-decoration: none;">https://thaleia.pl/do-sj/intro</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7901165&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">3b61a871fa</p>
</div>
</body>
