<html lang="pl-PL">
<head>
<meta charset="UTF-8" />
<title>Pomyłki Ireneusza</title>

<meta name="description" content="Pomyłki Ireneusza / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://thaleia.pl/biblia/pomylki-ireneusza/" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Pomyłki Ireneusza" />
<meta property="og:description" content="Pomyłki Ireneusza / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>
  
</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>


<h1 class="hestia-title entry-title">Pomyłki Ireneusza</h1>
<h4 class="author">Opublikowane Przez<span>&nbsp;</span><a href="https://thaleia.pl/author/thaleia-admin/"><strong class="fn">Ariel</strong></a><span>&nbsp;</span>W Dniu<span>&nbsp;</span>29 Października, 2023</h4>

<p>Czasami wśr&oacute;d os&oacute;b czytających Biblię spotyka się pogląd, że prawdziwą interpretację możemy poznać czytając Ojc&oacute;w Kościoła. Twierdzi się, iż jest w zasadzie niemożliwym, by chrześcijanie, kt&oacute;rzy żyli 100-200 lat po apostołach, w dość radykalny spos&oacute;b mogli zmienić ich nauczanie w przeciągu tego czasu. I to chrześcijanie cieszący się dobrym imieniem wśr&oacute;d grona dzisiejszych obrońc&oacute;w &bdquo;tradycji&rdquo;.</p>
<p>C&oacute;ż, przyznam, że zawsze dziwiło mnie takie podejście. Czytając tzw. &bdquo;Ojc&oacute;w&rdquo; mam nieodparte wrażenie, iż jest to całkiem swobodna mieszanka r&oacute;żnych wierzeń, w kt&oacute;rych oczywiście można znaleźć części wsp&oacute;lne, jednak niejednorodność jest mocno zauważalna.</p>
<p>Czytając ostatnio książkę Jamesa White&rsquo;a &bdquo;Tylko Pismo&rdquo; natrafiłem na ciekawy przykład podany przez autora, a dotyczący Ireneusza. Ot&oacute;ż pisarz ten, żyjący w drugiej połowie II wieku, a więc zaledwie kilkadziesiąt lat od śmierci apostoła Jana, polemizując z gnostykami nauczał, że Pan Jezus żył około 50 lat. Nie byłoby w tym może nic dziwnego gdyby nie spos&oacute;b jego argumentacji. Poniżej przedstawiam dość obszerny cytat ilustrujący jego dowodzenie:</p>
<blockquote>
<p>&bdquo;Przyszedł przecież po to, by wszystkich zbawić przez swoje przyjście, wszystkich, to znaczy tych, kt&oacute;rzy w Bogu się odrodzili, zar&oacute;wno niemowlęta, jak i dzieci, młodych, dorastających i starszych. Dlatego też wkroczył On w każdy wiek, dla niemowląt stał się niemowlęciem, uświęcając wiek niemowlęcy, dla dzieci stał się dzieckiem, aby r&oacute;wnież ten wiek uświęcić, dając przykład pobożności, sprawiedliwości i posłuszeństwa, dla młodych stał się młodzieńcem, stają csię przykładem dla młodzieży i uświęcając ją dla Pana. Tak też stał się starszym dla starszych, gdy został doskonałym nauczycielem dla wszystkich nie tylko poprzez objawienie prawdy, ale r&oacute;wnież przez dopasowanie swego wieku do dorosłych, dzięki czemu m&oacute;gł stać się dla nich przykładem. [&hellip;]</p>
<p>Gdyby, jak twierdzą oni, nauczał On tylko przez jeden rok, to kiedy umierał, musiałby mieć zaledwie ukończonych trzydzieści lat, pozostając jeszcze młodzieńcem i nie osiągnąwszy wieku dojrzałego. Bowiem jak to przecież wszyscy wiedzą, wiek dojrzały rozpoczyna się około trzydziestki, gdy człowiek jest jeszcze młody, dojrzały zaś wiek rozciąga się do lat czterdziestu, a potem od czterdziestego i pięćdziesiątego roku życia zaczyna się skłaniać już ku starości. Ile miał lat nasz Pan, kiedy nauczał, zaświadczają Ewangelie, jak też wszyscy starsi, kt&oacute;rzy zgromadzili się w Azji wok&oacute;ł Jana, ucznia Pańskiego i od tegoż Jana o tym usłyszeli. [&hellip;] Niekt&oacute;rzy z nich zresztą dotarli nie tylko do Jana, ale też do innych Apostoł&oacute;w, od kt&oacute;rych usłyszeli tę samą relację i identyczne świadectwo. [&hellip;]</p>
<p>R&oacute;wnież owi Żydzi, kt&oacute;rzy spierali się z Panem Jezusem Chrystusem, z całą jasnością wyrażają to samo. Kiedy bowiem Pan powiedział do nich: &lsquo;Abraham, ojciec wasz, rozradował się, gdy zobaczył m&oacute;j dzień; zobaczył i ucieszył się&rsquo;. Odpowiedzieli Mu: &lsquo;Pięćdziesięciu lat jeszcze nie masz, a Abrahama widziałeś?&rsquo;. Coś takiego może odnosić się do osoby, kt&oacute;ra ukończyła już czterdziesty rok życia, ale nie osągnęła jeszcze lat pięćdziesięciu; natomiast z całą pewnością nie ma już lat trzydziestu. [&hellip;]</p>
<p>Dlatego też, tak jak widzieli, tak powiedzieli, a to, co widzieli, nie było iluzją, ale prawdą. Jego wygląd nie odbiegał więc zbytnio od wieku pięćdziesięciu lat&rdquo;<span>&nbsp;</span><sup class="modern-footnotes-footnote"><a title="1. Ireneusz z Lyonu, Adversus Haereses, Bernardinum 2018, s. 158-160.">1</a></sup>.</p>
</blockquote>
<p>Argumentacja Ireneusza jest o tyle ciekawa, że pogląd o wieku Pana Jezusa sięgającym ok 50 lat przypisuje Apostołowi Janowi, jego uczniom, oraz innym Apostołom. Jest to oczywiście sprzeczne z innymi świadectwami oraz nie podtrzymywane dzisiaj chyba przez nikogo zajmującego się tym tematem. Interesujące jest natomiast to, że tradycja przypisuje Ireneuszowi bycie uczniem Polikarpa, kt&oacute;ry z kolei miał być uczniem Apostoła Jana. Jeśli tak faktycznie było, to albo Ireneusz kłamał (o co raczej trudno go podejrzewać), albo też faktycznie taką tradycję słyszał. Znaczyłoby to ni mniej ni więcej, że w przeciągu około 80 lat po śmierci ostatniego z Apostoł&oacute;w, bezpośredni uczeń (Ireneusz) bezpośredniego ucznia Apostoła Jana (Polikarpa) wygłasza więc twierdzenie, kt&oacute;re po prostu nie jest prawdą. James White broniący reformacyjnego<span>&nbsp;</span><em>sola Scriptura</em><span>&nbsp;</span>właśnie w podobny spos&oacute;b skomentował ten fakt, a jego słowa przytaczam poniżej:</p>
<blockquote>
<p>&bdquo;Zwr&oacute;ćmy uwagę na to, co twierdzi Ireneusz, ponieważ historia Kościoła pełna jest tego typu błęd&oacute;w. Nie ma żadnego powodu wynikającego z tekstu, aby wierzyć, że Jezus miał więcej niż pięćdziesiąt lat, a jednak Ireneusz powołuje się na &lsquo;ewangelię&rsquo; jako<span>&nbsp;</span><strong>część</strong><span>&nbsp;</span>fundamentu swojego poglądu. Szybko podkreśla wagę swojego przekonania, m&oacute;wiąc &lsquo;też wszyscy starsi&rsquo;. Ugruntowuje on to twierdzenie, podkreślając, że informację tę przekazali &lsquo;ci, kt&oacute;rzxy rozmawiali w Azji z Janem, uczniem Pana&rsquo;, ale ponieważ to nie jest wystarczające, rozszerza twierdzenie poza Jana, tak że koncepcja wieku Jezusa pochodzi rzekomo od &lsquo;innych apostoł&oacute;w&rsquo;. Ireneusz pisał w okresie jednego stulecia od śmierci Jana, ale czy ktoś dziś wierzy, że nie tylko Jan, ale i pozostali apostołowie nauczali swoich wyznawc&oacute;w, iż Jezus w chwili śmierci był w sz&oacute;stej dekadzie życia? Nikt nie wierzy argumentom Ireneusza, ponieważ nie mają one oparcia w tekście. Jednak<span>&nbsp;</span><strong>brak</strong><span>&nbsp;</span>wiary w jego twierdzenie oznacza, że albo Ireneusz, pisząc te słowa, kłamał, albo że &lsquo;tradycja ustna&rsquo;, na kt&oacute;rą się powołuje, może bardzo szybko ulec skażeniu&rdquo;<span>&nbsp;</span><sup class="modern-footnotes-footnote"><a title="2. James R. White, Jedynie Pismo, TUMR HORN, Świętochłowice 2023, s 228, 229.">2</a></sup>.</p>
</blockquote>
<p>James White ma całkowitą rację. Ten przykład, na kt&oacute;ry zwr&oacute;cił uwagę, warto mieć przed oczyma zawsze, gdy ciężar naszych badań zauważalnie bądź nie przenosi się z samego Pisma na nauczanie Ojc&oacute;w Kościoła. Twierdzenia, że w ich dziełach panuje jednomyślność doktrynalna bądź też, iż niemożliwe jest w kr&oacute;tkim czasie poważne skażenie myśli apostoł&oacute;w po prostu nie jest zgodne z prawdą.</p>
<p>Oczywiście nie oznacza to, że wszystko co napisali Ojcowie Kościoła jest z gruntu złe. Chodzi o to, by postawić jasne granice między Bożym Słowem, a tym, co pisali wcześni chrześcijanie. Nie zawsze wyjaśniali oni Pismo prawdziwie, i nie zawsze celnie powoływali się na spuściznę Apostoł&oacute;w. Zgadzam się z tym, że doktryny Nowego Testamentu można przyr&oacute;wnać do nasion, z kt&oacute;rych potem miały rozwinąć się drzewa. Jednak wygląda na to, że w rozwoju tych nauk i w odkrywaniu szerszych aspekt&oacute;w Bożej Prawdy, B&oacute;g nie posłużył się metodą &bdquo;im ktoś czasowo bliżej był Apostołom, tym więcej przekazał nam prawdy&rdquo;.</p>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/114.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/biblia/pomylki-ireneusza" style="text-decoration: none;">https://thaleia.pl/biblia/pomylki-ireneusza</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=10633369&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">86c74507a7</p>
</div>
</body>
