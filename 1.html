<html lang="pl-PL">
<head>
<meta charset="UTF-8" />
<title>Wyznanie wiary</title>

<meta name="description" content="Wyznanie wiary / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/t/1.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Wyznanie wiary" />
<meta property="og:description" content="Wyznanie wiary / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">Wyznanie wiary</h1>
<p align="justify"><img src="pics/1.jpg"  alt="1" border="0" width="153" height="153" style="float:left;padding: 10px;"/></p>
<p align="justify"></p>
</br>
<p align="justify">Ponieważ w życiu chrześcijańskim wymagana jest jawność i szczerość chciałbym przedstawić Czytelnikowi moje osobiste wyznanie wiary. Ujęte jest ono w spos&oacute;b szkicowy, szersze rozwinięcie będzie znajdować się w poszczeg&oacute;lnych działach niniejszego serwisu. Warte zaznaczenia wydaje się to, że określam się jako unitarianin. Termin ten rozumiem jako opisujący osobę wierzącą w jednoosobowego Boga JHWH. Wydaje mi się on lepszym od takich określeń jak antytrynitarianin, arianin itp.. Unitarianin bowiem, to nie tylko ktoś, kto sprzeciwia się nauce o tzw. &ldquo;Tr&oacute;jcy Świętej&rdquo;. To przede wszystkim osoba, kt&oacute;ra deklaruje pozytywne wyznanie wiary w Boga jednoosobowego.</p>
<h3>&nbsp;</h3>
</br>
<h3>B&oacute;g JHWH</h3>
<p align="justify">Wierzę w<span>&nbsp;</span><a href="https://mojabiblia.github.io/t/21.html">Boga JHWH</a>, Ojca Pana Jezusa i naszego, kt&oacute;ry jest źr&oacute;dłem wszelkiego istnienia &ndash; Stw&oacute;rcą całego wszechświata. Wyznaję, że jest Bogiem miłości, mądrości, sprawiedliwości i mocy. Wierzę, że na skutek posiadanej przez siebie wiedzy uprzedniej przewidział upadek Adama i całej ludzkości. Dlatego też zaplanował jej odkupienie już przed założeniem świata. (1Piotr 1:18-20).</p>
<h3>Syn Boży &ndash; Jezus Chrystus</h3>
<p align="justify">Wierzę w<span>&nbsp;</span><a href="https://mojabiblia.github.io/t/22.html">Pana Jezusa Chrystusa</a>, kt&oacute;ry jest zrodzony z Ojca, co implikuje początek istnienia Bożego Syna. Jest Jednorodzonym Bogiem, posiadającym naturę podobną do swojego Ojca. Choć gł&oacute;wną zasadą relacji Ojca i Syna jest miłość, tym niemniej Pismo wyraźnie naucza o autorytecie Ojca nad Synem (Jana 14:28; 1Kor 11:3; 1Kor 15:28). Dla Syna, Ojciec jest Jego Bogiem, Jego głową, oraz źr&oacute;dłem i przyczyną Jego istnienia. Twierdzenie o źr&oacute;dle i przyczynie istnienia w Ojcu rozumiem jako r&oacute;wnoznaczne z tym, że Syn zaistniał z woli Ojca i był czas, w kt&oacute;rym Syna nie było. Staram się być wierny temu wyznaniu, kt&oacute;remu dał wyraz apostoł Paweł pisząc: &ldquo;dla nas istnieje jeden B&oacute;g, Ojciec i jeden Pan, Jezus Chrystus&rdquo; (1Kor 8:6).</p>
<h3>Duch Święty</h3>
<p align="justify">Wierzę, że<span>&nbsp;</span><a href="https://mojabiblia.github.io/t/85.html">Duch Święty</a><span>&nbsp;</span>zazwyczaj oznacza w Piśmie Boską moc, wpływ i usposobienie (umysł, uczucia i wolę). Sądzę też, że czasami można m&oacute;wić o Duchu jako osobie Boga Ojca, w ten sam spos&oacute;b jak o duchu człowieka można m&oacute;wić jako o samym człowieku.&nbsp; Nie znajduję biblijnego poparcia dla nauki o Duchu Świętym jako trzeciej, odrębnej osobie w Bogu. Odrzucam także stanowczo naukę o tr&oacute;jjedynym Bogu we wszelkich jej postaciach.</p>
<h3>Biblia</h3>
<p align="justify">Moje wyznanie wiary to r&oacute;wnież przekonanie o werbalnym natchnieniu 66 ksiąg Starego i Nowego Testamentu. Przyjmuję zatem za podstawę swoich wierzeń tzw. kanon protestancki. Wyznaję także starą, reformacyjną zasadę &ldquo;sola scriptura&rdquo; &ndash; tylko Biblia. Staram się mocno by moja wiara oparta była jedynie o Boże Słowo &ndash; bez domieszek ludzkich spekulacji. Świadom jednak jestem własnej niedoskonałości i możliwych błęd&oacute;w w interpretacji. Mam nadzieję, że dobry B&oacute;g miłosiernie spojrzy na owe braki.</p>
<h3>Kondycjonalizm i anihilacjonizm</h3>
<p align="justify">Wierzę w tzw. warunkową nieśmiertelność/życie wieczne. Wynika z tego, że nie wierzę w nieśmiertelność duszy. Życie wieczne postrzegam jako dar i nagrodę dla &ldquo;powołanych, wybranych i wiernych (kondycjonalizm). Uważam przy tym, że Pismo Święte naucza r&oacute;wnież o wiecznej karze &ndash; &ldquo;Gehennie&rdquo;. Jest ona jednak przeciwieństwem wiecznego życia &ndash; wieczną śmiercią. Opisana jest w Biblii jako &ldquo;jezioro ognia i siarki&rdquo;, &ldquo;ogień wieczny&rdquo;, &ldquo;druga śmierć&rdquo;. Jej naturą jest w ostateczności zniszczenie grzesznika na zawsze (anihilacjonizm). Nie wierzę w wieczne męczenie niezbawionych ludzi. Nie znajduję takiej nauki w Biblii. jest ona także sprzeczna z Bożym charakterem, objawionym w Panu Jezusie podczas Jego pobytu na ziemi.</p>
<h3 align="justify">Cesacjonizm</h3>
<p align="justify">Wierzę w to, że dary Ducha Świętego były dane Kościołowi w jego stanie &ldquo;niemowlęctwa&rdquo; i straciły swoje zastosowanie kr&oacute;tko po okresie apostolskim, r&oacute;wnolegle z kształtowaniem się kanonu Pisma. W związku z tym, odrzucam wszelkiego rodzaju nauczanie o istnieniu w czasach obecnych prawdziwych dar&oacute;w język&oacute;w, proroctw, uzdrawiania itd., takich jakie opisuje Nowy Testament. Oczywiście, B&oacute;g jest suwerenny i jeśli jest to Jego wolą, może dokonać cudu w naszym życiu, jednak jest to związane z odpowiedzią na modlitwę, a nie z usługiwaniem kogoś kto przypisuje sobie autorytet i posiadanie daru.</p>
<h3>Zbawienie</h3>
<p align="justify">Wierzę, że zbawienie jest z łaski a nie z uczynk&oacute;w. Wyznaję, że zbawienie człowieka obejmuje jego pokutę, przyjęcie Pana Jezusa jako osobistego Zbawiciela, uznanie Jego ofiarniczej śmierci jako zadośćuczynienia za popełnione grzechy, poświęcenie oraz uświęcenie, kt&oacute;re jest procesem odradzania człowieka przez Ducha Świętego. Wierzę także w możliwość utraty zbawienia. Wierzę w wolną wolę człowieka oraz odrzucam doktrynę o predestynacji w kontekście nauczania o &ldquo;nieodpartej łasce&rdquo;.</p>
<h3>Izrael</h3>
<p align="justify">Wierzę, że B&oacute;g nigdy nie odrzucił całkowicie Izraela. Wszystkie obietnice związane z tym narodem muszą znaleźć swoje wypełnienie. Wierzę w narodowe nawr&oacute;cenie Izraela u kresu dziej&oacute;w tego świata (Zach. 12:10)</p>
<h3>Millenium</h3>
<p align="justify">Wierzę, że B&oacute;g zaplanował czas &bdquo;odnowienia wszechrzeczy&rdquo;, kt&oacute;ry utożsamiam z opisanym w Biblii Tysiącletnim Kr&oacute;lestwem Chrystusa. Jest to czas nagrody dla wszystkich, kt&oacute;rzy byli Bogu wierni oraz czas sądu dla pozostałych ludzi. W tym czasie B&oacute;g da możliwość pojednania się z Nim, przez wiarę w Jezusa Chrystusa, tym wszystkim, kt&oacute;rzy w swym teraźniejszym życiu nie mieli takich możliwości lub nie mieli świadomości Boga i Jego wymagań, oraz ukarze wszystkich grzesznik&oacute;w za świadome grzechy, kt&oacute;re popełnili w obecnym życiu.</p>
<h3>Braterstwo w Panu</h3>
<p align="justify">Wierzę, że kryterium braterstwa w Panu Jezusie jest:</p>
<ul>
<li>pokuta, czyli odwr&oacute;cenie się od grzesznego życia</li>
<li>wiara w Boga Ojca</li>
<li>wiara w Jezusa jako Bożego Syna oraz w Jego zastępczą ofiarę za popełnione grzechy</li>
<li>uznanie Go jako swojego Zbawiciela i Pana</li>
<li>owoce życia będące świadectwem odrodzenia z Bożego Ducha</li>
</ul>
  
</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/110.html" style="text-decoration:none;"> Następny artykuł ↠ </a></br></p>
</br>

</br>
<hr />
<p><em>kopia strony: <a href="https://thaleia.pl/wyznanie-wiary" style="text-decoration: none;">https://thaleia.pl/wyznanie-wiary</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898001&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">7f4af6ae14</p>
</div>
</body>
