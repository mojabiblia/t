<html lang="pl-PL">
<head>
<meta charset="UTF-8" />
<title>Dziedzic</title>

<meta name="description" content="Dziedzic / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/t/39.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Dziedzic" />
<meta property="og:description" content="Dziedzic / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">Dziedzic</h1>
<div>
<div>
<div></div>
<div>
<div><span>Posted on&nbsp;<a href="https://thaleia.pl/unitarianizm/dziedzic/">11 listopada, 2018</a></span><span>&nbsp;by&nbsp;<a href="https://thaleia.pl/author/admin/">admin</a></span></div>
</div>
</div>
</div>
<div>
<div>
<div></div>
</div>
<p>Jednym z termin&oacute;w zastosowanych do opisania relacji pomiędzy Ojcem i Synem, jest greckie słowo<span>&nbsp;</span><span>&kappa;&lambda;&eta;&rho;&omicron;&nu;ό&mu;&omicron;&sigmaf;</span><span>&nbsp;</span>kleronomos. Zostało ono użyty między innymi w poniższym wersecie:</p>
<blockquote>
<p>Hbr 1:2 (BW)<br />2. Ostatnio, u kresu tych dni, przem&oacute;wił do nas przez Syna, kt&oacute;rego ustanowił dziedzicem wszechrzeczy, przez kt&oacute;rego także wszechświat stworzył.</p>
</blockquote>
<p>Znaczenie tego słowa jest w pewnym sensie bliskie omawianym już wcześniej określeniom &bdquo;jednorodzony&rdquo; oraz &bdquo;pierworodny&rdquo;. Wszystkie trzy wskazują bowiem na pochodzenie Pana Jezusa i na to, iż rzeczywiście jest On potomstwem Boga &ndash; Bożym Synem. Dziedzic to ktoś, kto na mocy decyzji swego ojca otrzymuje od niego w posiadanie jakąś własność. Nie przynależy mu ona &bdquo;z natury&rdquo;, czyli dlatego, że zawsze był jej właścicielem, ale zostaje mu przyznana z powodu decyzji swojego ojca, bądź też na mocy ustanowionego przez Boga bądź ludzi prawa. Dziedzicznie można było otrzymać ziemię (Lb 26:53, 54) oraz/lub majętność (Łk 15:12), ale także mogła być nim na przykład dziesięcina (Lb 18:21-26).</p>
<p>Przytoczony fragment z listu do Hbr 1:2 jasno naucza nas o tym, że Bożym dziedzicem jest Pan Jezus. Ten fakt potwierdzony jest także w przypowieści zapisanej w Ewangelii Marka 12:1-9, w kt&oacute;rej &bdquo;umiłowany syn&rdquo; zostaje określony tym właśnie terminem. Co jednak ważniejsze, Syn jest &bdquo;dziedzicem&rdquo; ponieważ otrzymał od Boga prawo własności wszystkich rzeczy (został &bdquo;ustanowiony&rdquo;). To oczywiście wskazuje na wyższość Boga nad Synem. Wszechświat jest bowiem własnością Boga nie na zasadzie przekazania go Ojcu przez kogoś innego, lecz ze względu na to, iż On sam jest jego autorem &ndash; projektodawcą oraz stw&oacute;rcą.<a href="https://thaleia.pl/unitarianizm/dziedzic/#sdfootnote1sym">1</a><span>&nbsp;</span>Syn ten wszechświat otrzymuje od Ojca, co wskazuje na dwie rzeczy. Pierwsza to ta, że istniał czas, w kt&oacute;rym &oacute;w wszechświat Jego własnością (dziedzictwem) nie był. Ktoś, kto był zawsze właścicielem czegoś, nie może bowiem powiedzieć, że został ustanowiony dziedzicem, ani tego, że w og&oacute;le jakimkolwiek dziedzicem jest. Drugą istotną rzeczą jest to, że otrzymanie od kogoś dziedzictwa wskazuje na wyższość i supremację tego, kto jest dawcą dziedzictwa nad tym, kto owo dziedzictwo otrzymuje. W tym przypadku chodzi oczywiście o nadrzędność Ojca nad Panem Jezusem. Syn Boży nie może być Bogiem JHWH i jednocześnie &bdquo;otrzymać&rdquo; od kogoś innego dziedzictwa, ponieważ akt otrzymania wszechświata wskazuje na to, że nie jest absolutnie suwerenny oraz absolutnie wszechwładny.</p>
<p></p>
<p>W tym kontekście całkowicie zrozumiały staje się fragment, kt&oacute;ry w Liście do Hebrajczyk&oacute;w możemy przeczytać nieco dalej:</p>
<blockquote>
<p>Hbr 1:4 (BW)<br />4. I stał się o tyle możniejszym od anioł&oacute;w, o ile znamienitsze od nich odziedziczył imię.</p>
</blockquote>
<p>Pan Jezus &bdquo;dziedziczy&rdquo; znamienitsze imię od anioł&oacute;w, co jest naturalnie potwierdzeniem tego, że istnieje ktoś wyższy, kto owo imię Mu daje jako dziedzictwo.<a href="https://thaleia.pl/unitarianizm/dziedzic/#sdfootnote2sym">2</a></p>
<h3>Przypisy</h3>
<div>
<p><a href="https://thaleia.pl/unitarianizm/dziedzic/#sdfootnote1anc">1</a><span>&nbsp;</span>Syn, nawet uczestnicząc w stworzeniu (1Kor 8:6) jest Bożym wykonawcą, pośrednikiem w owym stwarzaniu.</p>
</div>
<div>
<p><a href="https://thaleia.pl/unitarianizm/dziedzic/#sdfootnote2anc">2</a><span>&nbsp;</span>Por. Flp 2:9.</p>
</div>
</div>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/40.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/unitarianizm/dziedzic" style="text-decoration: none;">https://thaleia.pl/unitarianizm/dziedzic</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898046&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">5d402eaa0f</p>
</div>
</body>
