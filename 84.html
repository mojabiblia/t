<html lang="pl-PL">
<head>
<meta charset="UTF-8" />
<title>Duch Święty – definicja</title>

<meta name="description" content="Duch Święty – definicja / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/t/84.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Duch Święty – definicja" />
<meta property="og:description" content="Duch Święty – definicja / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">Duch Święty &ndash; definicja</h1>
<div>
<div>
<div></div>
<div>
<div><span>Posted on&nbsp;<a href="https://thaleia.pl/unitarianizm/duch-swiety-definicja/">2 stycznia, 2019</a></span><span>&nbsp;by&nbsp;<a href="https://thaleia.pl/author/admin/">admin</a></span></div>
</div>
</div>
</div>
<div>
<div>
<div></div>
</div>
<p>Przystępując do rozważenia argumentacji trynitarian dotyczącej Ducha Świętego, chciałbym przypomnieć to, o czym pisałem we wcześniejszej części książki, a co dotyczyło unitariańskiego rozumienia Ducha Świętego. Zaproponowane znaczenia tego słowa prezentowane są w poniższych punktach.</p>
<p></p>
<ol>
<li>
<p align="left">Moc i wpływ Boga działająca inteligentnie oraz osobowo.</p>
</li>
<li>
<p align="left">Usposobienie Boga w Nim samym rozumiane jako całość bądź w jego następujących składnikach:</p>
</li>
</ol>
<ul>
<li>umysł &ndash; zdolności i treść (myśli)</li>
<li>uczucia</li>
<li>wola &ndash; pragnienia oraz moc charakteru, a także przejawy jej działania</li>
</ul>
<ol start="3">
<li>
<p align="left">usposobienie Boga we wszystkich istotach duchowych (całościowo bądź w jego składnikach) jako wrodzony lub nabyty charakter przejawiający się w:</p>
</li>
</ol>
<ul>
<li>umysł &ndash; zdolności i treść (myśli)</li>
<li>uczucia &ndash; moralne i religijne</li>
<li>wola &ndash; pragnienia, przejawy jej działania oraz moc charakteru</li>
</ul>
<ol start="4">
<li>
<p align="left">Usposobienie Boga w wierzących (nowy umysł, uczucia i wola) rozumiane całościowo bądź w jego poszczeg&oacute;lnych składnikach</p>
</li>
</ol>
<p></p>
<p>Przedstawiony zakres znaczeniowy terminu Duch Święty jest istotny, ponieważ w dyskusjach ze zwolennikami osobowości i boskości Ducha permanentnie przypisuje się nam jako całości bardzo ograniczone i &bdquo;ciasne&rdquo; jego pojmowanie, sugerując że jest on dla nas jedynie bezosobową mocą lub siłą. Jak wskazano powyżej, nie jest to prawdą i warto o tym pamiętać. Uwzględniając podane wyżej definicje całkiem zrozumiałe stają się bowiem takie wyrażenia, kt&oacute;re sugerują wieczność, czy też wszechwiedzę Ducha. Ponieważ jest on<span>&nbsp;</span><strong>własnością</strong><span>&nbsp;</span>Boga, więc oczywiste jest, że jest wieczny. Jako część Bożego usposobienia (Jego umysł w zdolnościach oraz &bdquo;zawartości&rdquo;) jest także wszechwiedzący.<a href="https://thaleia.pl/unitarianizm/duch-swiety-definicja/#sdfootnote1sym">1</a><span>&nbsp;</span>R&oacute;wnie naturalne będą sformułowania o jego boskości &ndash; z tej samej przyczyny co powyżej. Jednak żadne z tych określeń nie świadczy o tym, że jest on trzecią, odrębną od Ojca i Syna osobą w Bogu, z własną samoświadomością i jaźnią.</p>
<p></p>
<p>Dodatkowo, niezmiernie istotną sprawą jest spoglądanie na Ducha w spos&oacute;b, w jaki czyniło to środowisko żydowskie czas&oacute;w, w kt&oacute;rych została napisana Biblia. Tylko wtedy będziemy mogli zrozumieć niekt&oacute;re wyrażenia, kt&oacute;re dotyczą Ducha Świętego, a pojawiają się w Nowym Testamencie. Nad tą sprawą zastanowimy się w dalszej części naszych rozważań.</p>
<h3>Przypisy</h3>
<div>
<p><a href="https://thaleia.pl/unitarianizm/duch-swiety-definicja/#sdfootnote1anc">1</a><span>&nbsp;</span>Pomimo tego, że Duch Święty jako Boży umysł jest wszechwiedzący, to jednak całkowicie zrozumiałe jest pominięcie go w tekście Mk 13:32. W tym fragmencie Pan Jezus wymienia bowiem jedynie osoby, kt&oacute;re potencjalnie mogły mieć wiedzę na temat daty Jego powt&oacute;rnego przyjścia. W związku z tym, że Duch Święty nie należy do kategorii os&oacute;b, więc Chrystus konsekwentnie go nie wymienia. Jednak jeśli Ojciec wie wszystko, to Jego Duch &ndash; Jego własne &bdquo;ja&rdquo;, wie o wszystkim, ponieważ jest własnością Ojca. Analogicznie &ndash; nasz duch, nasze własne &bdquo;ja&rdquo;, posiada o nas samych wiedzę, kt&oacute;ra może, choć nie musi, być przekazana komuś innemu.</p>
</div>
</div>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/85.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/unitarianizm/duch-swiety-definicja" style="text-decoration: none;">https://thaleia.pl/unitarianizm/duch-swiety-definicja</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898094&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">8534dc92bf</p>
</div>
</body>
