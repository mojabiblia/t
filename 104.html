<html lang="pl-PL">
<head>
<meta charset="UTF-8" />
<title>Oddalenie od oblicza Pana</title>

<meta name="description" content="Oddalenie od oblicza Pana / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://thaleia.pl/kondycjonalizm/oddalenie-od-oblicza-pana" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Oddalenie od oblicza Pana" />
<meta property="og:description" content="Oddalenie od oblicza Pana / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">Oddalenie od oblicza Pana</h1>
<div>
<div>
<div></div>
<div>
<div><span>Posted on&nbsp;<a href="https://thaleia.pl/kondycjonalizm/oddalenie-od-oblicza-pana/">16 maja, 2020</a></span><span>&nbsp;by&nbsp;<a href="https://thaleia.pl/author/admin/">admin</a></span></div>
</div>
</div>
</div>
<div>
<div>
<div></div>
</div>
<p><img src="pics/104.jpg"  alt="4" border="0" width="300" height="169" style="float:right;padding: 10px;"/></p>
<p></p>
<p>W niniejszym artykule chciałbym zająć się problemem poruszonym przez apostoła Pawła w Liście do Tesaloniczan. Fragment, kt&oacute;ry będę omawiał brzmi następująco:</p>
<blockquote>
<p>2Tes 1:7-9 (BW)<br />7. A wam, uciskanym, dać odpocznienie wesp&oacute;ł z nami, gdy się objawi Pan Jezus z nieba ze zwiastunami mocy swojej,<br />8. W ogniu płomienistym, wymierzając karę tym, kt&oacute;rzy nie znają Boga, oraz tym, kt&oacute;rzy nie są posłuszni ewangelii Pana naszego Jezusa.<br />9. Poniosą oni karę: zatracenie wieczne, oddalenie od oblicza Pana i od mocy chwały jego.</p>
</blockquote>
<p></p>
<p>Powyższe teksty Pisma używane są przez zwolennik&oacute;w tradycyjnej<sup class="footnote"><a href="https://thaleia.pl/kondycjonalizm/oddalenie-od-oblicza-pana/#fn-710-1">1</a></sup>. interpretacji piekła jako dow&oacute;d świadomej egzystencji niezbawionych grzesznik&oacute;w &ndash; oczywiście egzystencji w cierpieniach i b&oacute;lu. Wynika to gł&oacute;wnie z rozumienia wersetu 9-go przytoczonego fragmentu. Skoro bowiem grzesznik będzie &bdquo;oddalony&rdquo; od Pana, to musi to świadczyć o tym, że w dalszym ciągu nie jest pozbawiony świadomości &ndash; egzystuje, choć &bdquo;w oddaleniu&rdquo;. Przekład Biblii Warszawskiej może to faktycznie sugerować. Dodatkowo, wyrażenie &ldquo;oddalenie od oblicza Pana&rdquo; wydaje się być w apozycji w stosunku do sł&oacute;w &ldquo;zatracenie wieczne&rdquo;. Sprawia to, że &ldquo;oddalenie od Pana&rdquo; można traktować jako pewnego rodzaju wyjaśnienie tego, co natchniony apostoł rozumiał przez wieczne &ldquo;zatracenie&rdquo;. Takie wrażenie powstaje jednak w&oacute;wczas, gdy mamy do czynienia jedynie z przekładem Biblii Warszawskiej. Sp&oacute;jrzmy jak ten fragment oddany jest w dw&oacute;ch innych polskich tłumaczeniach:</p>
<blockquote>
<p>2Tes 1:9 (BT)<br />9. Jako karę poniosą oni wieczną zagładę [z dala] od oblicza Pańskiego i od potężnego majestatu Jego.</p>
<p>2Tes 1:9 (BG)<br />9. Kt&oacute;rzy pomstę odniosą, wieczne zatracenie od obliczności Pańskiej i od chwały mocy jego.</p>
</blockquote>
<h2>Kt&oacute;ry przekład jest prawdziwy?</h2>
<p></p>
<p>O ile w BW znajdujemy stwierdzenie o &ldquo;oddaleniu od oblicza Pan&rdquo;, to w BT słowa sugerujące oddalenie znajdują się w nawiasie. Natomiast w przekładzie Biblii Gdańskiej słowa &bdquo;z dala&rdquo; czy też &ldquo;oddalenie&rdquo; nie występują w og&oacute;le. Powstaje zatem oczywiste pytanie, kt&oacute;re z owych trzech tłumaczeń jest prawidłowe i najbliższe oryginałowi. By odpowiedzieć na to pytanie, trzeba sięgnąć do tekstu greckiego. Poniżej podaję zapis oryginału wraz z tłumaczeniem:</p>
<blockquote>
<p>2Tes 1:9 (tłum. własne)<br /><em>&omicron;ἵ&tau;&iota;&nu;&epsilon;&sigmaf;</em><span>&nbsp;</span>(kt&oacute;rzy)<span>&nbsp;</span><em>&delta;&iota;&kappa;&eta;&nu;</em><span>&nbsp;</span>(karę)<span>&nbsp;</span><em>&tau;&iota;&sigma;&omicron;&upsilon;&sigma;&iota;&nu;</em><span>&nbsp;</span>(poniosą)<span>&nbsp;</span><em>o&lambda;&epsilon;&theta;&rho;&omicron;&nu;</em><span>&nbsp;</span>(zniszczenie)<span>&nbsp;</span><em>&alpha;&iota;&omega;&nu;&iota;&omicron;&nu;</em><span>&nbsp;</span>(wieczne)<span>&nbsp;</span><em>&alpha;&pi;&omicron;</em><span>&nbsp;</span>(od/sprzed)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(osoby/oblicza)<span>&nbsp;</span><em>&tau;&omicron;&upsilon; &Kappa;&upsilon;&rho;&iota;&omicron;&upsilon;</em><span>&nbsp;</span>(Pana)<span>&nbsp;</span><em>&kappa;&alpha;&iota;</em><span>&nbsp;</span>(i)<span>&nbsp;</span><em>&alpha;&pi;&omicron;</em><span>&nbsp;</span>(sprzed/od)<span>&nbsp;</span><em>&tau;&eta;&sigmaf; &delta;&omicron;&xi;&eta;&sigmaf;</em><span>&nbsp;</span>(chwały)<span>&nbsp;</span><em>&tau;&eta;&sigmaf; &iota;&sigma;&chi;&upsilon;&omicron;&sigmaf;</em><span>&nbsp;</span>(mocy)<span>&nbsp;</span><em>&alpha;&upsilon;&tau;&omicron;&upsilon;</em><span>&nbsp;</span>(Jego).</p>
</blockquote>
<p><span></span></p>
<p><span>Przyimek grecki&nbsp;</span><em>&alpha;&pi;&omicron;</em><span>&nbsp;(</span><em>apo</em><span>) nie oznacza&nbsp; sam w sobie &bdquo;z dala od&rdquo;/&rdquo;w oddaleniu od&rdquo; ale gł&oacute;wnie po prostu &bdquo;od&rdquo;. Naturalnie w pewnych kontekstach może odnosić się do oddalenia od kogoś lub czegoś, jednak jest rzeczą oczywistą, że nie zawsze. Najbliższy tego przykład mamy w tym samym samym rozdziale listu apostoła Pawła:</span></p>
<blockquote>
<p>2Tes 1:2 (tłum. własne)<br /><em>&chi;&alpha;&rho;&iota;&sigmaf;</em><span>&nbsp;</span>(łaska)<span>&nbsp;</span><em>&upsilon;&mu;&iota;&nu;</em><span>&nbsp;</span>(wam)<span>&nbsp;</span><em>&kappa;&alpha;&iota;</em><span>&nbsp;</span>(i)<span>&nbsp;</span><em>&epsilon;&iota;&rho;&eta;&nu;&eta;</em><span>&nbsp;</span>(pok&oacute;j)<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&Theta;&epsilon;&omicron;&upsilon;</em><span>&nbsp;</span>(Boga)<span>&nbsp;</span><em>&pi;&alpha;&tau;&rho;&omicron;&sigmaf;</em><span>&nbsp;</span>(Ojca)<span>&nbsp;</span><em>&eta;&mu;&omega;&nu;</em><span>&nbsp;</span>(naszego)<span>&nbsp;</span><em>&kappa;&alpha;&iota;</em><span>&nbsp;</span>(i)<span>&nbsp;</span><em>&Kappa;&upsilon;&rho;&iota;&omicron;&upsilon;</em><span>&nbsp;</span>(Pana) ᾿<em>&Iota;&eta;&sigma;&omicron;&upsilon;</em><span>&nbsp;</span>(Jezusa)<span>&nbsp;</span><em>&Chi;&rho;&iota;&sigma;&tau;&omicron;&upsilon;</em><span>&nbsp;</span>(Chrystusa).</p>
</blockquote>
<p></p>
<p>W tekście tym, omawiane przez nas słowo<span>&nbsp;</span><em>&alpha;&pi;&omicron;</em><span>&nbsp;</span>dotyczy nie tyle stanu oddalenia, ile wskazuje na źr&oacute;dło, przyczynę czegoś, co jest zawarte w kontekście wypowiedzi &ndash; w tym konkretnym przypadku tym źr&oacute;dłem jest B&oacute;g Ojciec i Pan Jezus Chrystus, od (<em>&alpha;&pi;&omicron;</em><span>&nbsp;</span>) kt&oacute;rych pochodzi łaska i pok&oacute;j.</p>
<p></p>
<p>W związku z tym, łatwo jest zauważyć, że w przekładach Biblii Tysiąclecia czy też Biblii Gdańskiej werset z 2Tes 1:9 tłumaczony jest poprawniej. Sam w sobie naucza po prostu, że grzesznicy poniosą karę &ndash; wieczne zniszczenie od oblicza Pana i od chwały mocy Jego. Można rozumieć to dwojako. Pierwsza możliwość jest taka, iż grzesznicy zostaną zniszczeni na zawsze<span>&nbsp;</span><strong>sprzed</strong><span>&nbsp;</span>oblicza Pańskiego. Innymi słowy, nie będą istnieć przed Panem i nie będą przez Niego oglądani. Druga interpretacja wskazuje na Boga jako przyczynę i autora wspomnianego zniszczenia, i wydaje się być mocniej umocowane w słownictwie Pisma.</p>
<h2>Podobne występowania</h2>
<p></p>
<p>Sięgnijmy do dw&oacute;ch przykład&oacute;w, kt&oacute;re opisują wydarzenia pokrewne do zanotowanych w 2Tes 1:9,10. Cytaty ze Starego Testamentu pochodzą z greckiego tłumaczenia tekstu hebrajskiego &ndash; z Septuaginty.</p>
<blockquote>
<p>Ps 97:5 (tłum. własne)<br /><em>&tau;&alpha; ὄ&rho;&eta;</em><span>&nbsp;</span>(g&oacute;ry)<span>&nbsp;</span><em>&epsilon;&tau;&alpha;&kappa;&eta;&sigma;&alpha;&nu;</em><span>&nbsp;</span>(stopniały)<span>&nbsp;</span><em>ὡ&sigma;&epsilon;&iota;</em><span>&nbsp;</span>(jak)<span>&nbsp;</span><em>&kappa;&eta;&rho;&omicron;&sigmaf;</em><span>&nbsp;</span>(wosk)&nbsp;<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(oblicza)<span>&nbsp;</span><em>&kappa;&upsilon;&rho;&iota;&omicron;&upsilon;</em><span>&nbsp;</span>(Pana),<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(oblicza)<span>&nbsp;</span><em>&kappa;&upsilon;&rho;&iota;&omicron;&upsilon;</em><span>&nbsp;</span>(Pana)<span>&nbsp;</span><em>&pi;&alpha;&sigma;&eta;&sigmaf;</em><span>&nbsp;</span>(całej)<span>&nbsp;</span><em>&tau;&eta;&sigmaf; &gamma;&eta;&sigmaf;</em><span>&nbsp;</span>(ziemi).</p>
<p>Jer 4:26 (tłum. własne)<br /><em>&epsilon;&iota;&delta;&omicron;&nu; &kappa;&alpha;&iota; &iota;&delta;&omicron;&upsilon;</em><span>&nbsp;</span>(patrzyłem i oto)<span>&nbsp;</span><em>&omicron; &Kappa;&alpha;&rho;&mu;&eta;&lambda;&omicron;&sigmaf;</em><span>&nbsp;</span>(Karmel)<span>&nbsp;</span><em>&epsilon;&rho;&eta;&mu;&omicron;&sigmaf;</em><span>&nbsp;</span>([stał się] pustynią)<span>&nbsp;</span><em>&kappa;&alpha;&iota;</em><span>&nbsp;</span>(a)<span>&nbsp;</span><em>&pi;&alpha;&sigma;&alpha;&iota;</em><span>&nbsp;</span>(wszystkie)<span>&nbsp;</span><em>&alpha;&iota; &pi;&omicron;&lambda;&epsilon;&iota;&sigmaf;</em><span>&nbsp;</span>(miasta)<span>&nbsp;</span><em>&mu;&pi;&epsilon;&pi;&upsilon;&rho;&iota;&sigma;&mu;&epsilon;&nu;&alpha;&iota;</em><span>&nbsp;</span>(spalone)<span>&nbsp;</span><em>&pi;&upsilon;&rho;&iota;</em><span>&nbsp;</span>(ogniem)<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(oblicza)<span>&nbsp;</span><em>&kappa;&upsilon;&rho;&iota;&omicron;&upsilon;</em><span>&nbsp;</span>(Pana),<span>&nbsp;</span><em>&kappa;&alpha;&iota;</em><span>&nbsp;</span>(i)<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(oblicza)<span>&nbsp;</span><em>ὀ&rho;&gamma;&eta;&sigmaf;</em><span>&nbsp;</span>(żaru)<span>&nbsp;</span><em>&theta;&upsilon;&mu;&omicron;&upsilon;</em><span>&nbsp;</span>(gniewu)<span>&nbsp;</span><em>&alpha;&upsilon;&tau;&omicron;&upsilon;</em><span>&nbsp;</span>(jego)<span>&nbsp;</span><em>&eta;&phi;&alpha;&nu;&iota;&sigma;&theta;&eta;&sigma;&alpha;&nu;</em><span>&nbsp;</span>(zostały zniszczone).</p>
</blockquote>
<p></p>
<p>Trudno nie zwr&oacute;cić uwagi na podobieństwo pogrubionych wyrażeń z tym, kt&oacute;re znajdujemy w 2Tes 1:9. Roztopienie się g&oacute;r, czy też zniszczenie miast judzkich, następuje &bdquo;od oblicza Pana&rdquo; (<em>apo prosopou Kyriou</em>), co należy rozumieć w prosty spos&oacute;b &ndash; oblicze Pana i chwała Jego Majestatu jest przyczyną/źr&oacute;dłem zniszczenia. Niezmiernie interesujący jest w tym kontekście poniższy fragment (w nawiasie podałem tłumaczenie ks. Popowskiego z Grecko-Polskiego Nowego Testamentu):</p>
<blockquote>
<p>Dz.Ap 3:19 (VNT)<br />19<em>. &mu;&epsilon;&tau;&alpha;&nu;&omicron;&eta;&sigma;&alpha;&tau;&epsilon;<span>&nbsp;</span></em>(zmieńcie myślenie)&nbsp;<em>&omicron;&upsilon;&nu;&nbsp;</em>(więc)&nbsp;<em>&kappa;&alpha;&iota;&nbsp;</em>(i)&nbsp;<em>&epsilon;&pi;&iota;&sigma;&tau;&rho;&epsilon;&psi;&alpha;&tau;&epsilon;&nbsp;</em>(zawr&oacute;ćcie)&nbsp;<em>&epsilon;&iota;&sigmaf;&nbsp;</em>(ku)&nbsp;<em>&tau;&omicron;&nbsp;</em>(temu żaby)<span>&nbsp;</span><em>&epsilon;&xi;&alpha;&lambda;&epsilon;&iota;&phi;&theta;&eta;&nu;&alpha;&iota;</em><span>&nbsp;</span>(obtarte zostały)<span>&nbsp;</span><em>&upsilon;&mu;&omega;&nu;</em><span>&nbsp;</span>(wasze)<span>&nbsp;</span><em>&tau;&alpha;&sigmaf; &alpha;&mu;&alpha;&rho;&tau;&iota;&alpha;&sigmaf;</em><span>&nbsp;</span>(grzechy)<span>&nbsp;</span><em>&omicron;&pi;&omega;&sigmaf;</em><span>&nbsp;</span>(żeby)<span>&nbsp;</span><em>&alpha;&nu;</em><span>&nbsp;</span>(może)<span>&nbsp;</span><em>&epsilon;&lambda;&theta;&omega;&sigma;&iota;</em><span>&nbsp;</span>(przyszły)<span>&nbsp;</span><em>&kappa;&alpha;&iota;&rho;&omicron;&iota;</em><span>&nbsp;</span>(pory)<span>&nbsp;</span><em>&alpha;&nu;&alpha;&psi;&upsilon;&xi;&epsilon;&omega;&sigmaf;</em><span>&nbsp;</span>(pokrzepienia)<span>&nbsp;</span><em>&alpha;&pi;&omicron;</em><span>&nbsp;</span>(od)<span>&nbsp;</span><em>&pi;&rho;&omicron;&sigma;&omega;&pi;&omicron;&upsilon;</em><span>&nbsp;</span>(oblicza)<span>&nbsp;</span><em>&tau;&omicron;&upsilon; &kappa;&upsilon;&rho;&iota;&omicron;&upsilon;</em><span>&nbsp;</span>(Pana).</p>
</blockquote>
<p></p>
<p>Ciekawe jest to, że są dwie grupy ludzi niejako związane z &bdquo;obliczem Pana&rdquo;. Dla jednych &ndash; tych, kt&oacute;rzy się nawr&oacute;cą &ndash; przychodzi &bdquo;pokrzepienie&rdquo; od oblicza Pana<span>&nbsp;</span><em>(apo prosopou tou Theou</em>), natomiast dla innych, opisanych w 2Tes 1:8, nadchodzi &bdquo;wieczne zniszczenie&rdquo; (<em>olethron aionion</em>) &ndash; także &bdquo;od oblicza Pana&rdquo;. &bdquo;Oblicze Pana&rdquo;, kt&oacute;re jest określeniem Jego samego, jest przyczyną/źr&oacute;dłem zar&oacute;wno pociechy dla nawr&oacute;conych jak i zagłady dla zgubionych.</p>
<h2><em>Olethron aionion</em></h2>
<p></p>
<p>Przy rozważaniu tego tekstu warto także zwr&oacute;cić uwagę na naturę kary jaka ma spotkać grzesznik&oacute;w &ndash; ma to być<span>&nbsp;</span><strong>wieczne zniszczenie</strong><span>&nbsp;</span>(ὄ&lambda;&epsilon;&theta;&rho;&omicron;&sigmaf;<span>&nbsp;</span><em>olethros</em>). Apostoł Paweł miał w tym miejscu możliwość wyboru wielu greckich sł&oacute;w, kt&oacute;re mogłyby jednoznacznie nauczać o niekończącym się, świadomym cierpieniu grzesznych ludzi. Wybrał jednak słowo, kt&oacute;re oznacza zniszczenie czegoś, czego dotyczy. Koresponduje to z wcześniejszym wyrażeniem &ldquo;ogień płomienisty&rdquo;, sugerujące spalenie, całkowite unicestwienie. Takie stanowisko, utożsamiające ostateczną karę ze zniszczeniem, jest regułą a nie wyjątkiem w pismach Pawła. W żadnym miejscu nie naucza on o wiecznych cierpieniach grzesznik&oacute;w. O wiecznym zniszczeniu, zagładzie bądź zginieniu &ndash; już tak.</p>
<p>Image by<span>&nbsp;</span><a href="https://pixabay.com/users/code404-1282089/?utm_source=link-attribution&amp;amp;utm_medium=referral&amp;amp;utm_campaign=image&amp;amp;utm_content=2273069">code404</a><span>&nbsp;</span>from<span>&nbsp;</span><a href="https://pixabay.com/?utm_source=link-attribution&amp;amp;utm_medium=referral&amp;amp;utm_campaign=image&amp;amp;utm_content=2273069">Pixabay</a></p>
<h2>Przypisy</h2>
<p>&nbsp;</p>
<div>
<div></div>
<ol>
<li>Pogląd tradycyjny zakłada wieczne i świadome cierpienia niezbawionych grzesznik&oacute;w po wyroku Sądu Ostatecznego. Pogląd kondycjonalistyczny skłania się ku rozumienia kary ostatecznej jako wiecznego, bezpowrotnego zniszczenia grzesznika. Terminy te są&nbsp; przyjęte w środowiskach chrześcijan debatujących nad tym problemem.<span>&nbsp;</span><span><a href="https://thaleia.pl/kondycjonalizm/oddalenie-od-oblicza-pana/#fnref-710-1">↩</a></span></li>
</ol>
</div>
</div>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/118.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/kondycjonalizm/oddalenie-od-oblicza-pana" style="text-decoration: none;">https://thaleia.pl/kondycjonalizm/oddalenie-od-oblicza-pana</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898119&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">b1b8981588</p>
</div>
</body>
