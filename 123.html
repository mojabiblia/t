<html lang="pl-PL">
<head>
<meta charset="UTF-8" />
<title>Zmartwychwstanie Jezusa – rozwiązanie pozornych sprzeczności</title>

<meta name="description" content="Zmartwychwstanie Jezusa – rozwiązanie pozornych sprzeczności / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://thaleia.pl/biblia/zmartwychwstanie" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Zmartwychwstanie Jezusa – rozwiązanie pozornych sprzeczności" />
<meta property="og:description" content="Zmartwychwstanie Jezusa – rozwiązanie pozornych sprzeczności / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="hestia-title entry-title">Zmartwychwstanie Jezusa &ndash; rozwiązanie pozornych sprzeczności</h1>
<h4 class="author"><span style="font-size: 12pt;">Opublikowane Przez&nbsp;<a href="https://thaleia.pl/author/thaleia-admin/"><strong class="fn">Ariel</strong></a>&nbsp;W Dniu&nbsp;23 Lutego, 2022</span></h4>

<p>Nie od dzisiaj zmartwychwstanie Jezusa, a szczeg&oacute;lnie jego opis dokonany w poszczeg&oacute;lnych Ewangeliach, zwraca uwagę krytyk&oacute;w Biblii. Sprawozdania świadk&oacute;w tego wydarzenia są przedmiotem atak&oacute;w ze strony os&oacute;b zaprzeczających prawdom&oacute;wności i rzetelności ewangelist&oacute;w. Kwestionowana jest zgodność chronologiczna sprawozdań. Wysuwa się także wnioski wskazujące na sprzeczności rzekomo występujące w owych opisach.</p>
<p>Czy jednak tezy te mają swoje uzasadnienie? Czy jest możliwość zbudowania chronologii wydarzeń owego czasu po zmartwychwstaniu, chronologii, kt&oacute;ra nie byłaby sprzeczna z opisami biblijnymi? W niniejszej pracy spr&oacute;bujemy odpowiedzieć sobie na te pytania.</p>
<p></p>
<h2>O czym warto pamiętać</h2>
<p align="justify">Krytycy Biblii nieustannie &bdquo;zapominają&rdquo; o wielu zasadach, kt&oacute;rymi trzeba się kierować w rekonstrukcji wydarzeń historycznych. Pierwsza z nich dotyczy występowania r&oacute;żnic w opisach danego wydarzenia występujących wtedy gdy mamy więcej niż jednego świadka. Pow&oacute;d tego jest oczywisty. Każdy obserwator może dostrzec zupełnie inne szczeg&oacute;ły, z zupełnie innej perspektywy, zwr&oacute;cić uwagę i uwypuklić coś zupełnie innego. Żaden z nich nie musi przy tym podawać wszystkich szczeg&oacute;ł&oacute;w danego wydarzenia. Jest to najzupełniej naturalne. R&oacute;żnice takie, nie są często sprzecznością lecz jedynie innym punktem widzenia.</p>
<p>Z punktu widzenia logiki, ze sprzecznością mamy miejsce wtedy, gdy jakieś zdania mają formę &bdquo;p&rdquo;, oraz &bdquo;nieprawda, że &lsquo;p&rsquo;&rdquo;. Innymi słowy, gdy w jakimś opisie wydarzenia będziemy mieli stwierdzenie, że &bdquo;kobieta widziała na miejscu przestępstwa jednego mężczyznę stojącego obok ofiary&rdquo;, natomiast drugi świadek stwierdzi, że widział &bdquo;dw&oacute;ch mężczyzn znajdujących się w miejscu przestępstwa&rdquo;, nie zachodzi pomiędzy nimi stosunek sprzeczności. Mogło się bowiem okazać, iż jeden mężczyzna stał przy ofierze (i tego dostrzegła kobieta), drugi zaś kilkanaście metr&oacute;w obok (tych dw&oacute;ch zauważył drugi świadek).</p>
<p align="justify">Podobna sytuacja występuje w przypadku opis&oacute;w zmartwychwstania dokonywanych przez r&oacute;żnych ewangelist&oacute;w. Każdy z nich opisuję szczeg&oacute;ły, na kt&oacute;re właśnie on zwr&oacute;cił uwagę. Prześledzimy to dokładniej podczas analizy tych fragment&oacute;w.</p>
<p align="justify">Paradoksalnie, r&oacute;żnice w opisach występujące w Ewangeliach świadczą w rzeczywistości na korzyść jej wiarygodności. Gdyby bowiem było tak jak chcą tego r&oacute;żnej maści sceptycy, hagiografowie zrobiliby wszystko aby owe sprzeczności wygładzić i usunąć. Wszak czytelnicy i kopiści nie byli ludźmi na tyle głupimi by nie dostrzegli r&oacute;żnic w opisie zmartwychwstania.&nbsp;</p>
<p align="justify">Jeśli przy tym przyjąć jako prawdziwą teorię, iż pierwszą napisaną Ewangelią była ta napisana przez Marka, natomiast inni pisarze znali ją i kopiowali w dużej mierze informacje w niej zawarte, mielibyśmy w&oacute;wczas do czynienia z zupełnie niezrozumiałą historią. Dla sceptyk&oacute;w bowiem ewangeliści to fantaści i niezbyt uczciwi naciągacze, kt&oacute;rzy nie kierowali się bynajmniej rzetelnością w opisywanych przez siebie wydarzeniach.&nbsp;</p>
<p align="justify">Gdyby tak faktycznie było, każdy z pozostałych autor&oacute;w korzystających z Ewangelii Marka dostosowałby swoje opisy zmartwychwstania do tejże właśnie Ewangelii. Fakt, że ich nie zmieniono jest bardzo mocnym świadectwem ich uczciwości. Po prostu każdy z nich zrelacjonował te wydarzenia tak, jak je zapamiętał bądź jak zostały mu opowiedziane.</p>
<h2>Zmartwychwstanie Jezusa w relacji ewangelist&oacute;w.</h2>
<p align="justify">Poniżej przedstawiam por&oacute;wnanie opis&oacute;w zmartwychwstania jakie możemy napotkać w czterech Ewangeliach.</p>
<table cellpadding="2" cellspacing="3" width="643" border="1">
<tbody>
<tr valign="top">
<td width="160">
<p align="left">Mt 28:1-10<br />1.&nbsp;A po sabacie, o świcie pierwszego dnia tygodnia, przyszła Maria Magdalena i druga Maria, aby obejrzeć gr&oacute;b.<br />2.&nbsp;I oto powstało wielkie trzęsienie ziemi, albowiem anioł Pański zstąpił z nieba i przystąpiwszy odwalił kamień i usiadł na nim.<br />3.&nbsp;A oblicze jego było jak błyskawica, a jego szata biała jak śnieg.<br />4.&nbsp;A strażnicy zadrżeli przed nim ze strachu i stali się jak nieżywi.<br />5.&nbsp;Wtedy anioł odezwał się i rzekł do niewiast:<br />Wy się nie b&oacute;jcie; wiem bowiem, że szukacie Jezusa ukrzyżowanego.<br />6.&nbsp;Nie ma go tu, bo wstał z martwych, jak powiedział; chodźcie, zobaczcie miejsce, gdzie leżał.<br />7.&nbsp;A idąc śpiesznie powiedzcie uczniom jego, że zmartwychwstał, i oto poprzedza was do Galilei, tam go ujrzycie; oto powiedziałem wam.<br />8.&nbsp;I odeszły prędko od grobu z bojaźnią i wielką radością, i pobiegły oznajmić to uczniom jego.<br />9.&nbsp;A oto Jezus zastąpił im drogę i rzekł: Bądźcie pozdrowione! One zaś podeszły, objęły go za nogi i złożyły mu pokłon.<br />10.&nbsp;Wtedy rzekł do nich Jezus: Nie b&oacute;jcie się! Idźcie i oznajmijcie braciom moim, aby poszli do Galilei, a tam mnie ujrzą. (BW)</p>
</td>
<td width="151">
<p align="left">Mr 16:1-11<br />1.&nbsp;A gdy minął sabat, Maria Magdalena i Maria Jakubowa, i Salome nakupiły wonności, aby p&oacute;jść i namaścić go.<br />2.&nbsp;I bardzo rano, skoro wzeszło słońce, pierwszego dnia tygodnia, przyszły do grobu.<br />3.&nbsp;I m&oacute;wiły do siebie: Kt&oacute;ż nam odwali kamień od drzwi grobu?<br />4.&nbsp;Ale gdy spojrzały, zauważyły, że kamień był odwalony, był bowiem bardzo wielki.<br />5.&nbsp;A gdy weszły do grobu, ujrzały młodzieńca siedzącego po prawej stronie, odzianego w białą szatę i zdumiały się bardzo.<br />6.&nbsp;On zaś rzekł do nich:<br />Nie trw&oacute;żcie się! Jezusa szukacie Nazareńskiego, ukrzyżowanego; wstał z martwych, nie ma go tu, oto miejsce, gdzie go złożono.<br />7.&nbsp;Ale idźcie i powiedzcie uczniom jego i Piotrowi, że was poprzedza do Galilei; tam go ujrzycie, jak wam powiedział.<br />8.&nbsp;A wyszedłszy, uciekły od grobu, ogarnął je bowiem lęk i zdumienie, i nic nikomu nie m&oacute;wiły, bo się bały.<br />9.&nbsp;I powstawszy z martwych wczesnym rankiem, w pierwszy dzień tygodnia, ukazał się najpierw Marii Magdalenie, z kt&oacute;rej wypędził siedem demon&oacute;w.<br />10.&nbsp;Ona poszła i oznajmiła to tym, kt&oacute;rzy z nim przebywali, a kt&oacute;rzy się smucili i płakali,<br />11.&nbsp;Lecz oni, gdy usłyszeli, że żyje i że się jej ukazał, nie uwierzyli, (BW)</p>
</td>
<td width="141">
<p align="left">Łk 24:1-12<br />1.&nbsp;A pierwszego dnia tygodnia, wczesnym rankiem, przyszły do grobu, niosąc wonności, kt&oacute;re przygotowały.<br />2.&nbsp;I zastały kamień odwalony od grobowca.<br />3.&nbsp;A wszedłszy do środka, nie znalazły ciała Pana Jezusa.<br />4.&nbsp;Gdy były z tego powodu zakłopotane, stało się, że oto dwaj mężowie przystąpili do nich w lśniących szatach.<br />5.&nbsp;A gdy się zatrwożyły i schyliły twarze ku ziemi, oni rzekli do nich:<br />Dlaczego szukacie żyjącego wśr&oacute;d umarłych?<br />6.&nbsp;Nie ma go tu, ale wstał z martwych. Wspomnijcie, jak m&oacute;wił wam, będąc jeszcze w Galilei,<br />7.&nbsp;Że Syn Człowieczy musi być wydany w ręce grzesznych ludzi i musi być ukrzyżowany, a dnia trzeciego powstać.<br />8.&nbsp;I wspomniały na jego słowa.<br />9.&nbsp;I zawr&oacute;ciwszy od grobowca, doniosły o tym jedenastu i wszystkim pozostałym.<br />10.&nbsp;A były to Maria Magdalena i Joanna, i Maria, matka Jakuba, i inne z nimi, kt&oacute;re opowiedziały to apostołom.<br />11.&nbsp;Lecz słowa te wydały im się niczym baśnie, i nie dawali im wiary.<br />12.&nbsp;Piotr zaś, wstawszy, pobiegł do grobu i nachyliwszy się, ujrzał jedynie leżące prześcieradła, i odszedł do siebie, dziwiąc się temu, co się stało.</p>
</td>
<td width="157">
<p align="left">J 20:1-18<br />1.&nbsp;A pierwszego dnia tygodnia, wczesnym rankiem, gdy jeszcze było ciemno, przyszła Maria Magdalena do grobu i ujrzała kamień odwalony od grobu.<br />2.&nbsp;Pobiegła więc i przyszła do Szymona Piotra i do drugiego ucznia, kt&oacute;rego miłował Jezus,<br />i rzekła do nich: Wzięli Pana z grobu i nie wiemy, gdzie go położyli.<br />3.&nbsp;Wyszedł tedy Piotr i &oacute;w drugi uczeń, i szli do grobu.<br />4.&nbsp;A biegli obaj razem; ale &oacute;w drugi uczeń wyprzedził Piotra i pierwszy przyszedł do grobu,<br />5.&nbsp;A nachyliwszy się, ujrzał leżące prześcieradła; jednak nie wszedł.<br />6.&nbsp;Przyszedł także i Szymon Piotr, kt&oacute;ry szedł za nim, i wszedł do grobowca i ujrzał leżące prześcieradła<br />7.&nbsp;Oraz chustę, kt&oacute;ra była na głowie jego, nie leżącą z prześcieradłami, ale zwiniętą osobno na jednym miejscu.<br />8.&nbsp;A wtedy wszedł i &oacute;w drugi uczeń, kt&oacute;ry pierwszy przybiegł do grobowca, i ujrzał, i uwierzył;<br />9.&nbsp;Albowiem jeszcze nie rozumieli Pisma, że musi powstać z martwych.<br />10.&nbsp;Odeszli więc znowu uczniowie do domu.<br />11.&nbsp;Ale Maria stała zewnątrz grobu i płakała. A płacząc nachyliła się do grobu<br />12.&nbsp;I ujrzała dw&oacute;ch anioł&oacute;w w bieli siedzących, jednego u głowy, a drugiego u n&oacute;g, gdzie leżało ciało Jezusa.<br />13.&nbsp;A ci rzekli do niej: Niewiasto! Czemu płaczesz? Rzecze im: Wzięli Pana mego, a nie wiem, gdzie go położyli.<br />14.&nbsp;A gdy to powiedziała, obr&oacute;ciła się za siebie i ujrzała Jezusa stojącego, a nie wiedziała, że to Jezus.<br />15.&nbsp;Rzekł jej Jezus: Niewiasto! Czemu płaczesz? Kogo szukasz? Ona, mniemając, że to jest ogrodnik, rzekła mu: Panie! Jeśli ty go wziąłeś, powiedz mi, gdzie go położyłeś, a ja go wezmę.<br />16.&nbsp;Rzekł jej Jezus: Mario! Ona obr&oacute;ciwszy się, rzekła mu po hebrajsku: Rabbuni! Co znaczy: Nauczycielu!<br />17.&nbsp;Rzekł jej Jezus: Nie dotykaj mnie, bo jeszcze nie wstąpiłem do Ojca; ale idź do braci moich i powiedz im: Wstępuję do Ojca mego i Ojca waszego, do Boga mego i Boga waszego.<br />18.&nbsp;I przyszła Maria Magdalena, oznajmiając uczniom, że widziała Pana i że jej to powiedział.</p>
</td>
</tr>
</tbody>
</table>
<p align="justify"></p>
<p align="justify">Powyższe opisy stały się powodem do postawienia wielu zarzut&oacute;w. Oto one:</p>
<ol>
<li>Ewangeliści podają r&oacute;żną liczbę kobiet przy grobie.</li>
<li>Synoptycy podają, że niewiasty przyszły do grobu rankiem (&bdquo;skoro wzeszło słońce&rdquo;), Jan zaś twierdzi, że było jeszcze ciemno.</li>
<li>Z Ew. Marka, Łukasza i Jana wynikałoby, że w momencie przyjścia niewiast kamień był już usunięty przez anioła, podczas gdy Mateusz umiejscawia owo usunięcie nie przed, lecz w czasie przybycia kobiet.</li>
<li>&nbsp;Rozbieżności w opisie rozmowy z niewiastami:<br />a)&nbsp;w Mt rozmawia z niewiastami jeden anioł siedzący na kamieniu przed grobem,<br />b)&nbsp;w Mr jest to jeden młodzieniec siedzący już w grobie,<br />c)&nbsp;w Łk czytamy o dw&oacute;ch mężach w grobie.</li>
<li>U synoptyk&oacute;w kobiety wchodzą do grobu (lub są<span>&nbsp;</span><strong>przed<span>&nbsp;</span></strong>grobem &ndash; Mt) u Jana Maria od razu biegnie do Piotra.</li>
<li>W Mt i Łk niewiasty m&oacute;wią uczniom o słowach, kt&oacute;re usłyszały od anioła. W Mr nikomu nic nie m&oacute;wią bo się boją.</li>
</ol>
<div>&nbsp;</div>
<div>To tylko niekt&oacute;re z wątpliwości mogących się pojawić przy czytaniu opis&oacute;w następujących po zmartwychwstaniu Jezusa. Poniżej przedstawiam relacje ewangelist&oacute;w podzielone na chronologiczne sekcje, wraz z możliwymi wyjaśnieniami problem&oacute;w zazwyczaj przedstawianych przez sceptyk&oacute;w.</div>
<div>&nbsp;</div>
<div></div>
<table cellpadding="2" cellspacing="3" width="643" border="1">
<tbody>
<tr>
<td width="150">
<p>SEKCJA I</p>
</td>
<td width="147" valign="top">&nbsp;</td>
<td width="163" valign="top">&nbsp;</td>
<td width="150" valign="top">&nbsp;</td>
</tr>
<tr valign="top">
<td width="150">
<p align="left">Mt 28:1-11<br />1.&nbsp;A po sabacie, o świcie pierwszego dnia tygodnia, przyszła Maria Magdalena i druga Maria, aby obejrzeć gr&oacute;b.</p>
</td>
<td width="147">
<p align="left">Mr 16:1-15<br />1.&nbsp;A gdy minął sabat, Maria Magdalena i Maria Jakubowa, i Salome nakupiły wonności, aby p&oacute;jść i namaścić go.<br />2.&nbsp;I bardzo rano, skoro wzeszło słońce, pierwszego dnia tygodnia, przyszły do grobu.Łk 24:1-12</p>
</td>
<td width="163">
<p align="left">1.&nbsp;A pierwszego dnia tygodnia, wczesnym rankiem, przyszły do grobu, niosąc wonności, kt&oacute;re przygotowały.</p>
</td>
<td width="150">
<p align="left">J 20:1-18<br />1.&nbsp;A pierwszego dnia tygodnia, wczesnym rankiem, gdy jeszcze było ciemno, przyszła Maria Magdalena do grobu</p>
</td>
</tr>
</tbody>
</table>
<h3>&nbsp;</h3>
<h2>Chronologia wydarzeń:</h2>
<p align="justify">Do grobu pochowanego Jezusa przychodzą Maria Magdalena, Maria Jakubowa (druga Maria), Salome, Joanna i inne niewiasty (Łk 24:10).</p>
<p align="justify"></p>
<h2>Problemy:</h2>
<p></p>
<p align="left">1.&nbsp;Ewangeliści podają r&oacute;żną liczbę kobiet przy grobie. Nie jest to jednak sprzeczność lecz r&oacute;żnica. Prawdziwość relacji autor&oacute;w Ewangelii moglibyśmy podważyć jedynie wtedy, gdyby ich wypowiedzi były sprzeczne. Na przykład wtedy, gdyby jeden z nich napisał, że przy grobie była&nbsp;<strong>tylko&nbsp;</strong>Maria Magdalena, natomiast z relacji innego wynikałoby, że było tam (w tym samym czasie) więcej niewiast. Takiej sytuacji jednak w Biblii nie znajdziemy. Opisy się uzupełniają a nie sobie zaprzeczają.&nbsp;</p>
<p align="left">Przykładowo Jan pisze, że przy grobie pojawiła się Maria Magdalena, co niekt&oacute;rzy odbierają jak gdyby Jan nauczał, iż<span>&nbsp;</span><strong>tylko&nbsp;</strong>Maria Magdalena była przy grobie. Jednakże z samego opisu Jana wynika odmienna konkluzja. Kilka wierszy dalej zaznacza on bowiem słowa Marii: &bdquo;Wzięli Pana z grobu i nie&nbsp;wiemy&nbsp;gdzie go położyli&rdquo;. Skoro zostało użyte wyrażenie &bdquo;nie wiemy&rdquo;, to oznacza ono niewiedzę więcej niż jednej osoby. Wskazuje to na więcej niż jedną osobę będącą świadkiem pustego grobu.</p>
<p align="left"></p>
<p align="left">2.&nbsp;Ewangeliści twierdzą, że niewiasty przyszły do grobu o świcie, bardzo rano lub wczesnym rankiem. Jednakże Marek twierdzi, iż było to &bdquo;skoro wzeszło słońce&rdquo;, natomiast Jan, że miało to miejsce &bdquo;gdy jeszcze było ciemno&rdquo;. Wydawać by się więc mogło, iż jest tu ewidentna sprzeczność. Proponowane są dwa rozwiązania tego problemu:</p>
<p align="left">a) Słowo &bdquo;przyszły&rdquo; użyte w Mr 16:2 oraz &bdquo;przyszła&rdquo; (J 20:1) to<span>&nbsp;</span><em>erchomai<span>&nbsp;</span></em>odpowiednio w trzeciej osobie liczby mnogiej i pojedynczej. W zacytowanych tłumaczeniach zostały one użyte w czasie przeszłym, jednakże w grece występuje w tym miejscu czas teraźniejszy a nie przeszły. Według<span>&nbsp;</span><em>Wielkiego słownika grecko-polskiego Nowego Testamentu</em><span>&nbsp;</span>ks. R. Popowskiego, słowo<span>&nbsp;</span><em>erchomai<span>&nbsp;</span></em>oznacza: &bdquo;przychodzić, przybywać; wracać; nadchodzić, zbliżać się; iść&rdquo;. Może zatem chodzić o konkretny moment przybycia kogoś, jak r&oacute;wnież o cały proces &bdquo;przybywania&rdquo;. Dobrym przykładem tego drugiego znaczenia jest werset z Ewangelii Jana 11:20:</p>
<blockquote>
<p align="left">J 11:20 (BW)<br />20. Gdy więc Marta usłyszała, że Jezus idzie (<em>erchetai</em>), wybiegła na jego spotkanie; ale Maria siedziała w domu.</p>
</blockquote>
<p align="left">Widać wyraźnie, iż chodzi tutaj o cały akt &bdquo;przychodzenia&rdquo; Jezusa, dlatego też tłumacze oddali to słowo przez &bdquo;idzie&rdquo;. Inne przykłady użycia<span>&nbsp;</span><em>erchomai<span>&nbsp;</span></em>w znaczeniu trwającego pewien czas procesu, to: Mr 1:7; Łk 3:16; 12:54; 14:27; J 12:12,15. Powołując się na ten fakt, niekt&oacute;rzy apologeci chrześcijańscy doszli do wniosku, że niewiasty wyszły ze swoich domostw wtedy kiedy było jeszcze ciemno (J 20:1), natomiast przy grobie zjawiły się wtedy gdy słońce już wzeszło. Owo &bdquo;wyjście&rdquo; i &bdquo;zjawienie się&rdquo; zawarte są w słowie<span>&nbsp;</span><em>erchomai<span>&nbsp;</span></em>przy czym Jan zwraca uwagę na wydarzenia związane z początkową fazą<span>&nbsp;</span><em>erchomai<span>&nbsp;</span></em>natomiast Marek z końcową. Być może sprawę rozjaśni tłumaczenie dokonane w Biblii Tysiąclecia:</p>
<blockquote>
<p align="left">J 20:1 (BT)<br />1. A pierwszego dnia po szabacie, wczesnym rankiem, gdy jeszcze było ciemno, Maria Magdalena udała się do grobu i zobaczyła kamień odsunięty od grobu.</p>
</blockquote>
<p align="left"></p>
<p align="left">b) Druga metoda wyjaśnienia spornego fragmentu koncentruje się na względnym znaczeniu słow &bdquo;ciemno&rdquo; użytego w Ewangelii Jana. Są osoby, kt&oacute;re tuż po wschodzie słońca powiedzą: &bdquo;już jest jasno&rdquo;, inne zaś: &bdquo;jeszcze jest ciemno&rdquo;. Wszystko zależy od tego, z czym por&oacute;wnamy ową ciemność czy też jasność. Jeśli por&oacute;wnanie światła będzie dotyczyło nocy, kt&oacute;ra właśnie się skończyła, w&oacute;wczas możemy powiedzieć, że jest jasno. Jeśli jednak por&oacute;wnamy to światło z jasnym, słonecznym środkiem dnia, w&oacute;wczas nie będzie to nieprawdą jeśli użyjemy zwrotu: &bdquo;jest jeszcze ciemno&rdquo;.&nbsp;</p>
<p align="left">Z pewnością bardzo często byliśmy świadkami sytuacji, w kt&oacute;rej słońce nagle zostało zakryte deszczowymi chmurami i &bdquo;zbierało się&rdquo; na burzę. Nierzadko padają w&oacute;wczas słowa: &bdquo;zrobiło się ciemno&rdquo;. Myślę, że podobnie m&oacute;gł się o tym wydarzeniu wypowiedzieć apostoł Jan. Był to bowiem dopiero wczesny ranek, tuż po wschodzie słońca i w por&oacute;wnaniu z pełnią dnia, nie musiało być w&oacute;wczas zupełnie jasno.</p>
<p align="left"></p>
<table cellpadding="2" cellspacing="3" width="643" border="1">
<tbody>
<tr>
<td width="171">
<p>SEKCJA II</p>
</td>
<td width="147" valign="top">&nbsp;</td>
<td width="149" valign="top">&nbsp;</td>
<td width="143" valign="top">&nbsp;</td>
</tr>
<tr valign="top">
<td width="171">
<p align="left">Mt 28:2-4<br />2.&nbsp;I oto powstało wielkie trzęsienie ziemi, albowiem anioł Pański zstąpił z nieba i przystąpiwszy odwalił kamień i usiadł na nim.<br />3.&nbsp;A oblicze jego było jak błyskawica, a jego szata biała jak śnieg.<br />4.&nbsp;A strażnicy zadrżeli przed nim ze strachu i stali się jak nieżywi.</p>
</td>
<td width="147">
<p align="left">Mr 16:3-4<br />3.&nbsp;I m&oacute;wiły do siebie: Kt&oacute;ż nam odwali kamień od drzwi grobu?</p>
</td>
<td width="149">&nbsp;</td>
<td width="143">&nbsp;</td>
</tr>
<tr valign="top">
<td width="171">&nbsp;</td>
<td width="147">
<p align="left">4.&nbsp;Ale gdy spojrzały, zauważyły, że kamień był odwalony, był bowiem bardzo wielki.</p>
</td>
<td width="149">
<p align="left">Łk 24:2<br />2.&nbsp;I zastały kamień odwalony od grobowca.</p>
</td>
<td width="143">
<p align="left">J 20:1b<br />i ujrzała kamień odwalony od grobu.</p>
</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">Niewiasty udające się do grobu zastanawiały się nad tym w jaki spos&oacute;b dostaną się do grobu (Mk 16:3). W tym czasie następuje trzęsienie ziemi i anioł Pański na oczach przestraszonych żołnierzy odwala kamień od grobu i na nim siada (Mt 28:2-4). Anioł m&oacute;gł po tym wydarzeniu ponownie stać się niewidzialny. Przybyłe kobiety zastają usunięty już kamień.</p>
<h2>&nbsp;</h2>
<h2>Problemy:</h2>
<p align="left"></p>
<p align="left">1.&nbsp;Z opisu zanotowanego w Ewangelii Mateusza wydawać by się mogło, że cała historia z aniołem odsuwającym kamień dzieje się na oczach przybyłych już niewiast. Tak jednak być nie musi. Mogą to być zdania wtrącone informujące nas o wydarzeniach r&oacute;wnoległych czasowo do tych opisanych w wersecie 28:1. Mateusz w wersecie</p>
<p align="left"></p>
<p align="left">2 używa słowa<span>&nbsp;</span><em>ginomai<span>&nbsp;</span></em>(&bdquo;powstało&rdquo;) w aoryście, kt&oacute;ry jest czasem historycznym i niekoniecznie oznacza następstwo po użyciu poprzedniego aorystu.</p>
<table cellpadding="2" cellspacing="3" width="643" border="1">
<tbody>
<tr>
<td width="128">
<p>SEKCJA III</p>
</td>
<td width="147" valign="top">&nbsp;</td>
<td width="156" valign="top">&nbsp;</td>
<td width="179" valign="top">&nbsp;</td>
</tr>
<tr valign="top">
<td width="128">
<p align="left">Mt 28:5<br />5.&nbsp;Wtedy anioł odezwał się i rzekł do niewiast:</p>
</td>
<td width="147">
<p align="left">Mr 16:5-6<br />5.&nbsp;A gdy weszły do grobu, ujrzały młodzieńca siedzącego po prawej stronie, odzianego w białą szatę i zdumiały się bardzo.<br />6.&nbsp;On zaś rzekł do nich:</p>
</td>
<td width="156">
<p align="left">Łk 24:3-5<br />3.&nbsp;A wszedłszy do środka, nie znalazły ciała Pana Jezusa.<br />4.&nbsp;Gdy były z tego powodu zakłopotane, stało się, że oto dwaj mężowie przystąpili do nich w lśniących szatach.<br />5.&nbsp;A gdy się zatrwożyły i schyliły twarze ku ziemi, oni rzekli do nich:</p>
</td>
<td width="179">
<p align="left">J 20.2a<br />2a.&nbsp;Pobiegła więc</p>
</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">Niewiasty zastają gr&oacute;b otwarty i odwalony kamień. Maria Magdalena wyciąga stąd wniosek, iż ciało Zbawiciela zostało wykradzione i nie czekając na dalszy ciąg wydarzeń biegnie do Jana i Piotra zawiadomić ich o tym. Pozostałe kobiety wchodzą do środka. Nie znajdują jednak ciała Pana Jezusa &ndash; gr&oacute;b jest pusty. W czasie gdy niewiasty stały zakłopotane (Łk 24:4) przystępują do nich dwaj mężowie ze słowami pociechy.</p>
<h2>&nbsp;</h2>
<h2>Problemy:</h2>
<p align="left">1. Czytając Ewangelię Mateusza wydawać by się mogło, że wypowiedź anioła ma miejsce gdy siedzi on przed grobem na kamieniu. To wrażenie potęguje słowo &bdquo;wtedy&rdquo; użyte przez tłumaczy Biblii Warszawskiej w wersecie piątym. Jednakże w oryginale nie znajdujemy słowa &bdquo;wtedy&rdquo;. Występuje tam grecki imiesł&oacute;w&nbsp;<em>apokritheis<span>&nbsp;</span></em>(&bdquo;odpowiadając&rdquo;). Dlatego też Biblia Tysiąclecia bardziej poprawnie oddaje ten werset, tłumacząc go następująco:</p>
<blockquote>
<p align="left">Mt 28:5 (BT)<br />5. Anioł zaś przem&oacute;wił do niewiast: Wy się nie b&oacute;jcie! Gdyż wiem, że szukacie Jezusa Ukrzyżowanego.</p>
</blockquote>
<p align="left">Warto zwr&oacute;cić uwagę, iż nie ma tu ani słowa o tym&nbsp;kiedy i w kt&oacute;rym miejscu&nbsp;&oacute;w anioł przem&oacute;wił do niewiast. Mateusz m&oacute;gł jedynie zwr&oacute;cić uwagę na to, że był to ten sam anioł, kt&oacute;ry w cudowny spos&oacute;b odsunął kamień od grobu, natomiast z innych relacji ewangelicznych wiemy, iż stało się to wewnątrz grobu, gdy zdumione niewiasty zauważyły brak ciała Jezusa.</p>
<p align="left"></p>
<p align="left">2.&nbsp;Mateusz podaje nam informację, że z niewiastami rozmawiał anioł, podczas gdy Marek i Jan twierdzą, iż byli to dwaj &bdquo;mężowie&rdquo;. Nie jest to jednak nic dziwnego. Aniołowie są duchami, kt&oacute;re z natury nie są widzialne dla ludzi. Podczas spotkań z ludźmi objawiają się im jednak jako inni ludzie (&bdquo;mężowie&rdquo;). Taka sytuacja miała miejsce podczas objawienia się anioł&oacute;w Lotowi w Sodomie (Rdz 19:1-10). Szczeg&oacute;lnie por&oacute;wnanie werset&oacute;w 1-go z 10-tym pozwala dostrzec tę myśl. W historii opisanej przez ewangelist&oacute;w mamy podobną sytuację. W Łk 24:4 czytamy o tym, że byli to &bdquo;mężowie&rdquo;, jednakże kilka werset&oacute;w dalej, w tej samej ewangelii, Pismo precyzuje:</p>
<blockquote>
<p>Łk 24:22-23 (BW)<br />22. Lecz i niekt&oacute;re nasze niewiasty, kt&oacute;re były wczesnym rankiem u grobu, wprawiły nas w zdumienie,<br />23. Bo nie znalazłszy jego ciała, przyszły m&oacute;wiąc, że miały widzenie anioł&oacute;w, powiadających, iż On żyje.</p>
</blockquote>
<p align="left"></p>
<p align="left">3.&nbsp;Powstaje problem ilości anioł&oacute;w objawiających się niewiastom. Mateusz i Marek m&oacute;wią o jednym, Łukasz o dw&oacute;ch. Jednakże nie jest to sprzeczność. Mateusz i Marek nie twierdzą bowiem, że anioł był&nbsp;tylko&nbsp;jeden. Wyobraźmy sobie sytuację, w kt&oacute;rej istnieje firma zarządzana przez dw&oacute;ch dyrektor&oacute;w &ndash; d/s handlowych i d/s administracji. Kt&oacute;regoś dnia pracownik (powiedzmy &ndash; handlowiec) zostaje wezwany &bdquo;na dywanik&rdquo; i dostaje reprymendę. Na spotkaniu obecnych jest dw&oacute;ch dyrektor&oacute;w chociaż bezpośrednim przełożonym naszego handlowca jest jedynie dyrektor d/s handlowych. To od niego gł&oacute;wnie pochodzą słowa krytyki.</p>
<p align="left">Handlowiec po rozmowie opowiada o niej swym kolegom, twierdząc, że dyrektorowie wezwali go na rozmowę i został upomniany. Gdy wraca do domu w paskudnym humorze, opowiada żonie, iż właśnie był na spotkaniu z dyrektorem handlowym był mocno skrytykowany.&nbsp;</p>
<p align="left"></p>
<p align="left">Czy handlowiec skłamał? Czy jego opisy są wewnętrznie sprzeczne? Oczywiście, że nie. Po prostu, kolegom swoim zdał bardziej szczeg&oacute;łowe sprawozdanie o całej tej nieprzyjemnej sytuacji. Identycznie jest z opisem pojawienia się anioł&oacute;w. Wydaje się, że Łukasz jest bardziej dokładny opisując liczbę anioł&oacute;w, natomiast Mateusz i Marek &ndash; precyzując kt&oacute;ry anioł wypowiadał dane słowa .</p>
<p align="left"></p>
<p align="left">4.&nbsp;Marek podaje, że anioł &bdquo;siedział&rdquo; po prawej stronie, natomiast według Łukasza aniołowie &bdquo;przystąpili&rdquo; do niewiast. Sceptycy podkreślają, że ten drugi opis, w przeciwieństwie do pierwszego, sugeruje pozycję stojącą anioł&oacute;w. Słowo &bdquo;przystąpili&rdquo; to greckie&nbsp;<em>epestesan&nbsp;</em>(aoryst w liczbie mnogiej od&nbsp;<em>ephistemi</em>). Oznacza ono według<span>&nbsp;</span><em>Wielkiego słownika Grecko-Polskiego</em><span>&nbsp;</span>Popowskiego: &bdquo;stawać przy czymś, stawać obok, stawać blisko czegoś; przystępować, przybliżać się do czegoś; zjawiać się, stać obok, być obecnym&rdquo;. Podobnie oddaje to Strong: &bdquo;to stand upon, be present, assault, come, be at hand, be present, stand&rdquo;. Warto zauważyć, że słowo to niekoniecznie jest związane z określoną pozycją osoby, kt&oacute;rej dotyczy. Może oznaczać sam akt pojawienia się. Sp&oacute;jrzmy jak oddano to samo słowo w poniższym wersecie:</p>
<blockquote>
<p>Dz 12:7 (BW)<br />7. Wtem zjawił się anioł Pański i światłość zajaśniała w celi; trąciwszy zaś Piotra w bok, obudził go, m&oacute;wiąc: Wstań prędko! I opadły łańcuchy z jego rąk.</p>
</blockquote>
<p align="left"></p>
<p align="left">Słowo oddane przez &bdquo;zjawił się&rdquo; to&nbsp;<em>epeste&nbsp;</em>(aoryst w liczbie pojedynczej od&nbsp;<em>efistemi</em>). Podobna sytuacja ma miejsce w Dz 23:11 (tłumaczenie Biblii Tysiąclecia). Tak więc słowa zawarte w Ewangelii Łukasza 24:4 należy rozumieć jako og&oacute;lne stwierdzenie o pojawieniu się dw&oacute;ch anioł&oacute;w niewiastom. Natomiast Ewangelia Marka podaje dodatkowy szczeg&oacute;ł informując o tym, iż jeden z tych anioł&oacute;w siedział po prawej stronie grobu.</p>
<p align="left"></p>
<table cellpadding="2" cellspacing="3" width="643" border="1">
<tbody>
<tr>
<td width="147">SEKCJA IV</td>
<td width="137" valign="top">&nbsp;</td>
<td width="126" valign="top">&nbsp;</td>
<td width="199" valign="top">&nbsp;</td>
</tr>
<tr valign="top">
<td width="147">
<p align="left">Mt 28:5-7<br />Wy się nie b&oacute;jcie; wiem bowiem, że szukacie Jezusa ukrzyżowanego.<br />6.&nbsp;Nie ma go tu, bo wstał z martwych, jak powiedział; chodźcie, zobaczcie miejsce, gdzie leżał.<br />7.&nbsp;A idąc śpiesznie powiedzcie uczniom jego, że zmartwychwstał, i oto poprzedza was do Galilei, tam go ujrzycie; oto powiedziałem wam.</p>
</td>
<td width="137">
<p align="left">Mr 16:6-7<br />Nie trw&oacute;żcie się! Jezusa szukacie Nazareńskiego, ukrzyżowanego; wstał z martwych, nie ma go tu, oto miejsce, gdzie go złożono.<br />7.&nbsp;Ale idźcie i powiedzcie uczniom jego i Piotrowi, że was poprzedza do Galilei; tam go ujrzycie, jak wam powiedział.</p>
</td>
<td width="126">
<p align="left">Łk 24:5-7<br />Dlaczego szukacie żyjącego wśr&oacute;d umarłych?<br />6.&nbsp;Nie ma go tu, ale wstał z martwych. Wspomnijcie, jak m&oacute;wił wam, będąc jeszcze w Galilei,<br />7.&nbsp;Że Syn Człowieczy musi być wydany w ręce grzesznych ludzi i musi być ukrzyżowany, a dnia trzeciego powstać.</p>
</td>
<td width="199">&nbsp;</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">To bardzo prosta sekcja. W zasadzie nie ma tu nic do dodania poza samym tekstem. Aniołowie pokazują niewiastom puste miejsce złożenia ciała Jezusa i ogłaszają zmartwychwstanie Zbawiciela.</p>
<p align="justify"></p>
<table cellpadding="2" cellspacing="3" width="643" border="1">
<tbody>
<tr>
<td width="98">
<p>SEKCJA V</p>
</td>
<td width="117" valign="top">&nbsp;</td>
<td width="248" valign="top">&nbsp;</td>
<td width="146" valign="top">&nbsp;</td>
</tr>
<tr valign="top">
<td width="98">
<p align="left">Mt 28:8<br />8.&nbsp;I odeszły prędko od grobu z bojaźnią i wielką radością, i pobiegły oznajmić to uczniom jego.</p>
</td>
<td width="117">
<p align="left">Mr 16:8-9<br />8.&nbsp;A wyszedłszy, uciekły od grobu, ogarnął je bowiem lęk i zdumienie, i nic nikomu nie m&oacute;wiły, bo się bały.<br />9.&nbsp;I powstawszy z martwych wczesnym rankiem, w pierwszy dzień tygodnia, ukazał się najpierw Marii Magdalenie, z kt&oacute;rej wypędził siedem demon&oacute;w.</p>
</td>
<td width="248">
<p align="left">Łk 24:8-9<br />8.&nbsp;I wspomniały na jego słowa.<br />9.&nbsp;I zawr&oacute;ciwszy od grobowca,</p>
</td>
<td width="146">
<p align="left">J 20:2b-17<br />2b&hellip;. i przyszła do Szymona Piotra i do drugiego ucznia, kt&oacute;rego miłował Jezus,<br />i rzekła do nich: Wzięli Pana z grobu i nie wiemy, gdzie go położyli.<br />3.&nbsp;Wyszedł tedy Piotr i &oacute;w drugi uczeń, i szli do grobu.<br />4.&nbsp;A biegli obaj razem; ale &oacute;w drugi uczeń wyprzedził Piotra i pierwszy przyszedł do grobu,<br />5.&nbsp;A nachyliwszy się, ujrzał leżące prześcieradła; jednak nie wszedł.<br />6.&nbsp;Przyszedł także i Szymon Piotr, kt&oacute;ry szedł za nim, i wszedł do grobowca i ujrzał leżące prześcieradła<br />7.&nbsp;Oraz chustę, kt&oacute;ra była na głowie jego, nie leżącą z prześcieradłami, ale zwiniętą osobno na jednym miejscu.<br />8.&nbsp;A wtedy wszedł i &oacute;w drugi uczeń, kt&oacute;ry pierwszy przybiegł do grobowca, i ujrzał, i uwierzył;<br />9.&nbsp;Albowiem jeszcze nie rozumieli Pisma, że musi powstać z martwych.<br />10.&nbsp;Odeszli więc znowu uczniowie do domu.<br />11.&nbsp;Ale Maria stała zewnątrz grobu i płakała. A płacząc nachyliła się do grobu<br />12.&nbsp;I ujrzała dw&oacute;ch anioł&oacute;w w bieli siedzących, jednego u głowy, a drugiego u n&oacute;g, gdzie leżało ciało Jezusa.<br />13.&nbsp;A ci rzekli do niej: Niewiasto! Czemu płaczesz? Rzecze im: Wzięli Pana mego, a nie wiem, gdzie go położyli.<br />14.&nbsp;A gdy to powiedziała, obr&oacute;ciła się za siebie i ujrzała Jezusa stojącego, a nie wiedziała, że to Jezus.<br />15.&nbsp;Rzekł jej Jezus: Niewiasto! Czemu płaczesz? Kogo szukasz? Ona, mniemając, że to jest ogrodnik, rzekła mu: Panie! Jeśli ty go wziąłeś, powiedz mi, gdzie go położyłeś, a ja go wezmę.<br />16.&nbsp;Rzekł jej Jezus: Mario! Ona obr&oacute;ciwszy się, rzekła mu po hebrajsku: Rabbuni! Co znaczy: Nauczycielu!<br />17.&nbsp;Rzekł jej Jezus: Nie dotykaj mnie, bo jeszcze nie wstąpiłem do Ojca; ale idź do braci moich i powiedz im: Wstępuję do Ojca mego i Ojca waszego, do Boga mego i Boga waszego.</p>
</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">Kiedy niewiasty otrzymały informację od anioł&oacute;w udały się z powrotem by opowiedzieć o wszystkim pozostałym uczniom. Podczas całej drogi nikomu jednak nic nie m&oacute;wiły &ndash; ze strachu i ze zdumienia. Gdy niewiasty były w trakcie powrotu, do grobu dotarł Piotr, Jan oraz Maria Magdalena, kt&oacute;ra w międzyczasie zawiadomiła ich o &bdquo;skradzionym&rdquo; ciele. Piotr i Jan stwierdzają brak ciała i wracają z powrotem do domu. Gdy Maria Magdalena zostaje, ukazują jej się dwaj aniołowie, a potem &ndash; jako pierwszej osobie na świecie &ndash; zmartwychwstały Jezus! Po tym widzeniu biegnie zawiadomić o wszystkim pozostałych uczni&oacute;w.</p>
<p align="justify"></p>
<table cellpadding="2" cellspacing="3" width="681" border="1">
<tbody>
<tr>
<td width="91">
<p>SEKCJA VI</p>
</td>
<td width="196" valign="top">&nbsp;</td>
<td width="196" valign="top">&nbsp;</td>
<td width="165" valign="top">&nbsp;</td>
</tr>
<tr valign="top">
<td width="91">
<p align="left">Mt 28:9-10<br />9.&nbsp;A oto Jezus zastąpił im drogę i rzekł: Bądźcie pozdrowione! One zaś podeszły, objęły go za nogi i złożyły mu pokłon.<br />10.&nbsp;Wtedy rzekł do nich Jezus: Nie b&oacute;jcie się! Idźcie i oznajmijcie braciom moim, aby poszli do Galilei, a tam mnie ujrzą.</p>
</td>
<td width="196">&nbsp;</td>
<td width="196">&nbsp;</td>
<td width="165">&nbsp;</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">Tuż po objawieniu się Marii Magdalenie, Pan Jezus objawia się po raz drugi pozostałym niewiastom, kt&oacute;re jeszcze nie spotkały uczni&oacute;w.</p>
<h2>&nbsp;</h2>
<h2>Problemy:</h2>
<p align="left"></p>
<p align="left">1.&nbsp;R&oacute;żnica czasowa pomiędzy odejściem od grobu Marii Magdaleny a pozostałych niewiast nie wydaje się duża. Zatem zanim niewiasty spotkały uczni&oacute;w i oznajmiły im o widzeniu zmartwychwstałego Pana, zaistniała konieczność następujących wydarzeń: Maria Magdalena musiała dotrzeć do Piotra i Jana, oraz musieli oni z powrotem wr&oacute;cić do grobu. Niekt&oacute;rym wydaje się to mało prawdopodobne. Należy jednak pamiętać, że do grobu Jezusa prowadziły z Jerozolimy r&oacute;żne bramy a czasami odległości pomiędzy nimi nie były małe. Stąd Jan i Piotr mogli po prostu znać kr&oacute;tszą drogę, prowadzącą przez inną bramę. Niewiasty zaś, przychodząc rankiem ze swojego miejsca przebywania innego niż dom, w kt&oacute;rym przebywali uczniowie, mogły wracać tą samą, dłuższą trasą.</p>
<p align="left"></p>
<table cellpadding="2" cellspacing="3" width="643" border="1">
<tbody>
<tr>
<td width="152">
<p>SEKCJA VII</p>
</td>
<td width="149" valign="top">&nbsp;</td>
<td width="158" valign="top">&nbsp;</td>
<td width="150" valign="top">&nbsp;</td>
</tr>
<tr valign="top">
<td width="152">&nbsp;</td>
<td width="149">
<p align="left">Mr 16:10-11<br />10.&nbsp;Ona poszła i oznajmiła to tym, kt&oacute;rzy z nim przebywali, a kt&oacute;rzy się smucili i płakali,<br />11.&nbsp;Lecz oni, gdy usłyszeli, że żyje i że się jej ukazał, nie uwierzyli,</p>
</td>
<td width="158">
<p align="left">Łk 24:9-11<br />&hellip;doniosły o tym jedenastu i wszystkim pozostałym.<br />10.&nbsp;A były to Maria Magdalena i Joanna, i Maria, matka Jakuba, i inne z nimi, kt&oacute;re opowiedziały to apostołom.<br />11.&nbsp;Lecz słowa te wydały im się niczym baśnie, i nie dawali im wiary.</p>
</td>
<td width="150">
<p align="left">18.&nbsp;I przyszła Maria Magdalena, oznajmiając uczniom, że widziała Pana i że jej to powiedział.</p>
</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify"></p>
<p align="justify">Po powrocie do domu Piotra i Jana niewiasty przychodzą do uczni&oacute;w z niewiarygodną wiadomością &ndash; Jezus zmartwychwstał, one to widziały! Jednak pomimo ich świadectwa uczniowie początkowo nie wierzą. Dopiero p&oacute;źniej, gdy spotkanie z Panem stanie się także ich osobistym doświadczeniem, r&oacute;wnież oni uwierzą. I tak to trwa z pokolenia na pokolenie już od dw&oacute;ch tysięcy lat.</p>
<p align="justify"></p>
<table cellpadding="2" cellspacing="3" width="643" border="1">
<tbody>
<tr>
<td width="146">SEKCJA VIII</td>
<td width="138" valign="top">&nbsp;</td>
<td width="187" valign="top">&nbsp;</td>
<td width="139" valign="top">&nbsp;</td>
</tr>
<tr valign="top">
<td width="146">&nbsp;</td>
<td width="138">&nbsp;</td>
<td width="187">
<p align="left">Łuk. 24:12<br />12.&nbsp;Piotr zaś, wstawszy, pobiegł do grobu i nachyliwszy się, ujrzał jedynie leżące prześcieradła, i odszedł do siebie, dziwiąc się temu, co się stało.</p>
</td>
<td width="139">&nbsp;</td>
</tr>
</tbody>
</table>
<h2>&nbsp;</h2>
<h2>Chronologia wydarzeń:</h2>
<p align="justify">Werset ten jest chronologicznie wtrącony przez Łukasza i opisuje te same wydarzenia, kt&oacute;re przez Jana zostały ujęte w rozdziale 20 (wersety 3-10).</p>
<p align="justify"></p>
<h2>&nbsp;</h2>
<h2>Podsumowanie</h2>
<p align="justify">Przedstawione przeze mnie powyżej wyjaśnienia i chronologiczne uporządkowanie wydarzeń są jedną z możliwych wersji, zapewne nie jedyną. Najważniejszym wnioskiem płynącym z lektury r&oacute;żnych apologetycznych ujęć tego tematu są słowa napisane przez Glenna Millera:</p>
<p align="justify"></p>
<blockquote>
<p align="justify">&bdquo;&hellip;Większość z tych harmonizacji r&oacute;żni się w niekt&oacute;rych szczeg&oacute;łach, wskazując na fakt, że jest WIELE SPOSOB&Oacute;W pozwalających uzgodnić sprawozdania [o zmartwychwstaniu]! Chrześcijanin nie musi niepokoić się o to, czy jest jakaś rozsądna obrona. W rzeczywistości pytanie powinno brzmieć: &raquo;Z 10 rozsądnych rekonstrukcji, kt&oacute;ra moim zdaniem jest najlepsza?&laquo;&rdquo;.</p>
</blockquote>
  
</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/124.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/biblia/zmartwychwstanie" style="text-decoration: none;">https://thaleia.pl/biblia/zmartwychwstanie</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898110&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">d446299c0a</p>
</div>
</body>
