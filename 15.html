<html lang="pl-PL">
<head>
<meta charset="UTF-8" />
<title>Justyn Męczennik</title>

<meta name="description" content="Justyn Męczennik / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/t/15.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Justyn Męczennik" />
<meta property="og:description" content="Justyn Męczennik / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">Justyn Męczennik</h1>
<div>
<div>
<div></div>
<div>
<div><span>Posted on&nbsp;<a href="https://thaleia.pl/unitarianizm/justyn-meczennik/">8 sierpnia, 2018</a></span><span>&nbsp;by&nbsp;<a href="https://thaleia.pl/author/admin/">admin</a></span></div>
</div>
</div>
</div>
<div>
<div>
<div></div>
</div>
<p align="justify">Justyn Męczennik urodził się ok. 100 r.n.e, został ścięty między 163 a 167 rokiem. Poniżej jego dwa świadectwa:</p>
<blockquote>
<p>Spr&oacute;buję cię przekonać, skoro zrozumiałeś Pisma, że to, co m&oacute;wię jest prawdą, że jest inny B&oacute;g i Pan, poddany Stw&oacute;rcy wszystkich rzeczy, kt&oacute;ry bywa też nazywany Aniołem, ponieważ ogłasza On ludziom to wszystko, co Stw&oacute;rca wszystkich rzeczy &ndash; ponad kt&oacute;rym nie ma innego Boga &ndash; pragnie im oznajmić&rdquo;. &ndash; Justyn Męczennik, Dialog z Żydem Tryfonem, rozdz. 56, w opracowaniu ks. Jarosława Brylowskiego.</p>
</blockquote>
<p align="justify">&nbsp; Fragment pochodzi z polemiki Justyna z Żydem Tryfonem. Justyn napisał ją w pierwszej połowie II wieku. Choć z jego pism wynika przypisywanie Logosowi bardzo wysokiej pozycji (Pana i Boga), to jednak tchną one widocznym subordynacjonizmem, czego przykład mamy powyżej. Dodatkowo Justyn używa stwierdzenia, kt&oacute;re dzisiejszemu trynitarianowi nie przeszłoby przez usta, nazywając Logosa &bdquo;innym Bogiem&rdquo; (heteros theos) niż Stw&oacute;rca wszystkich rzeczy, a ponadto twierdząc, że poza owym Stw&oacute;rcą (czyli Ojcem) &bdquo;nie ma innego Boga&rdquo;. Ta sama myśl Justyna podkreślona jest także w innej jego wypowiedzi:</p>
<blockquote>
<p>&bdquo;Powracając do Pism będę starał się was przekonać, że Ten o kt&oacute;rym zostało powiedziane, iż ukazał się Abrahamowi, Jakubowi, Mojżeszowi i napisane, że jest drugim Bogiem od Boga Stw&oacute;rcy wszechrzeczy, innym co do liczby, lecz nie co do myśli.&rdquo; &ndash; Justyn Męczennik, Dialog z Żydem Tryfonem, redakcja: Krzysztof Trawkowski, Wydawnictwo UKSW, Warszawa 2012, str 220.</p>
</blockquote>
<p align="justify">&nbsp; Widać więc wyraźnie, że dla Justyna Logos był innym Bogiem (heteros theos), r&oacute;żnym liczbowo od Boga &ndash; Stw&oacute;rcy wszechrzeczy. Z punktu widzenia p&oacute;źniejszych ustaleń soborowych wypowiedzi Justyna są heretyckie, ponieważ w nauce o Tr&oacute;jcy Ojciec i Syn są liczbowo tym samym Bogiem. W Pismach Justyna zwraca także uwagę nazwanie Logosa Aniołem, co zdaniem niekt&oacute;rych badaczy uzasadnia twierdzenie o przypisywaniu przez Justyna Słowu natury archanielskiej. &ndash; Zob. przypis 185 oraz 186 w: Justyn Męczennik, Dialog z Żydem Tryfonem, redakcja: Krzysztof Trawkowski, Wydawnictwo UKSW, Warszawa 2012, str 195. Justyn na podstawie Joz. 5:14 nazywa Logosa &bdquo;wodzem naczelnym&rdquo;, terminem stosowanym przez Żyd&oacute;w do archanioł&oacute;w Michała, Gabriela i Rafała.</p>
</div>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/16.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/unitarianizm/justyn-meczennik" style="text-decoration: none;">https://thaleia.pl/unitarianizm/justyn-meczennik</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898021&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">4edcb235b8</p>
</div>
</body>
