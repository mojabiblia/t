<html lang="pl-PL">
<head>
<meta charset="UTF-8" />
<title>Anioł Pana czy Anioł-Pan</title>

<meta name="description" content="Anioł Pana czy Anioł-Pan / Bóg Jezus trójca wiara unitarianizm unitarianie arianie thaleia.pl"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://thaleia.pl/unitarianizm/aniol-pana-czy-aniol-pan" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Anioł Pana czy Anioł-Pan" />
<meta property="og:description" content="Anioł Pana czy Anioł-Pan / Bóg Jezus trójca wiara unitarianizm unitarianie arianie thaleia.pl" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">
  
<a href="https://mojabiblia.github.io/t" style="text-decoration:none"> ↞ Spis treści </a></br></br>

<h1 class="entry-title">&ldquo;Anioł Pana&rdquo; czy &ldquo;Anioł-Pan&rdquo;?</h1>
<div>
<div>
<div></div>
<div>
<div><span>Posted on&nbsp;<a href="https://thaleia.pl/unitarianizm/aniol-pana-czy-aniol-pan/">30 grudnia, 2018</a></span><span>&nbsp;by&nbsp;<a href="https://thaleia.pl/author/admin/">admin</a></span></div>
</div>
</div>
</div>
<div>
<div>
<div></div>
</div>
<h2 class="western"><img src="pics/57.jpg"  alt="4" border="0" width="200" height="256" style="float:left;padding: 10px;"/></h2>
<p>W sporze unitariańsko-trynitarnym trudno jest się spotkać z jakimś nowym argumentem. Każda ze stron mniej więcej wie, czego może spodziewać się od adwersarza. Jednak od czasu do czasu zdarzają się pewne wyjątki. Przykładem tego jest argumentacja, kt&oacute;rą prezentuje Asher Intrater w książce zatytułowanej: &bdquo;Kto jadł obiad z Abrahamem?&rdquo;. Autor porusza w niej między innymi kwestię &bdquo;anioła JHWH&rdquo; (kt&oacute;ry dość często pojawia się w r&oacute;żnych miejscach Starego Testamentu). Utożsamia tę postać, całkiem słusznie zresztą, z Panem Jezusem Chrystusem. Problem polega jednak na tym, że w swych rozważaniach idzie nieco dalej. Twierdzi mianowicie, iż &oacute;w anioł był Bogiem JHWH. Jedną z jego linii argumentacji prezentuję poniżej w dość obszernym cytacie, by osoby nie posiadające tej książki mogły właściwie uchwycić podstawową myśl.</p>
<h3>Nowy argument Intratera</h3>
<blockquote>
<p>Istnieje pewna forma gramatyczna, zar&oacute;wno w biblijnym jak i wsp&oacute;łczesnym hebrajskim, kt&oacute;ra nazywa się<span>&nbsp;</span><em>s&rsquo;michut</em>, co oznacza &bdquo;zbliżyć do siebie dwie rzeczy tak, aby stykały się ze sobą&rdquo;.<span>&nbsp;</span><em>S&rsquo;michut</em><span>&nbsp;</span>polega na zestawieniu dw&oacute;ch rzeczownik&oacute;w w taki spos&oacute;b, aby wzajemnie modyfikowały swe znaczenie i tworzyły nową, odrębną całość. Podobną strukturę znajdujemy w języku polskim, w takich złożeniach wyrazowych jak: kubek herbaty, stos gruzu, dzień zagłady itp. W podanych przykładach drugi z pary rzeczownik&oacute;w zmienia swoją deklinację, stając się przydawką dopełniaczową, określają|cą pierwszy rzeczownik. Nazwijmy to zjawisko &bdquo;sparowanymi rzeczownikami&rdquo;.</p>
<p>W języku hebrajskim sparowane rzeczowniki zachowują się podobnie, choć istnieją też r&oacute;żnice. Tak samo jak w języku polskim, drugi rzeczownik opisuje pierwszy, lecz nie zmienia on swej formy. W wyniku tego znaczenia obu wyraz&oacute;w stapiają się ze sobą, stając się praktycznie oddzielnym wyrażeniem. Ponadto połączenie się obydwu rzeczownik&oacute;w jest uwydatnione poprzez skr&oacute;cenie czasu artykulacji samogłosek pierwszego z nich, w wyniku czego wyrazy te tworzą jedną grupę rytmiczną i brzmią jak jedno słowo. Posługując się przykładami polskimi, można by to przestawić jako: k&rsquo;bek-herbata, st&rsquo;s-gruz, dź&rsquo;n-zagłada [&hellip;] Dlaczego ten teoretyczny szczeg&oacute;ł jest tak ważny? Ponieważ w wyrażeniu &bdquo;anioł Pana&rdquo; zawsze występuje forma<span>&nbsp;</span><em>s&rsquo;michut</em>. W języku hebrajskim nie jest napisane &bdquo;anioł Pana&rdquo;, ale &bdquo;anioł-Jahwe&rdquo; &ndash;<span>&nbsp;</span><em>malak JHWH</em>. Te dwa wyrazy są ze sobą ściśle połączone. Nie występuje tam nawet forma dopełniacza, mogąca wskazywać na podrzędność jednego względem drugiego. W dodatku drugi rzeczownik &ndash; Jahwe &ndash; jest nazwą własną [<em>&hellip;</em>]</p>
<p>1. Nie można odseparować tożsamości Anioła od tożsamości Jahwe i vice versa, ponieważ są tą samą osobą. Anioł jest Jahwe, a Jahwe jest Aniołem.<br />2. Nie jest to imię, jakie moglibyśmy nadać innemu aniołowi wysłanemu przez Jahwe. Jest ono właściwe tylko temu jednemu Aniołowi o imieniu Jahwe.</p>
<p>Wyraz &bdquo;Anioł&rdquo; stapia się w jedno z nazwą własną &bdquo;Jahwe&rdquo;. Ściślejsze byłoby tłumaczenie &bdquo;Anioł-JHWH&rdquo;, &bdquo;Anioł-Jahwe&rdquo; lub &bdquo;Anioł Jahwe&rdquo;<sup class="footnote"><a href="https://thaleia.pl/unitarianizm/aniol-pana-czy-aniol-pan/#fn-396-1">1</a></sup>.</p>
</blockquote>
<h3>O co tak naprawdę chodzi Intraterowi?</h3>
<p>Tłumacząc ten nieco zawiły język, autorowi chodzi o to, że jego zdaniem język hebrajski sugeruje oddanie wyrażenia<span>&nbsp;</span><em>malach JHWH<span>&nbsp;</span></em>nie tyle jako &bdquo;anioł Pana/Jehowy&rdquo;, lecz raczej jako &bdquo;anioł-Pan/Jehowa&rdquo;<sup class="footnote"><a href="https://thaleia.pl/unitarianizm/aniol-pana-czy-aniol-pan/#fn-396-2">2</a></sup>. Owa postać ukryta pod słowami<span>&nbsp;</span><em>malach JHWH<span>&nbsp;</span></em>nie byłaby więc aniołem, kt&oacute;rego wysłał JHWH i kt&oacute;ry jest<span>&nbsp;</span><strong>jego</strong><span>&nbsp;</span>aniołem. Zdaniem Intratera chodzi raczej o anioła o imieniu JHWH. Dowodzić tego miałaby wspomniana wyżej, tajemnicza konstrukcja zwana<span>&nbsp;</span><em>s&rsquo;michut.</em></p>
<p>W mojej opinii jest pewien problem z mesjańskimi Żydami, a takim właśnie jest Asher Intrater. Polega on na tym, że zdarza się im nierzetelnie argumentować, powołując się przy tym albo na hebrajską tradycję albo też na specyfikę języka hebrajskiego. Ponieważ są zazwyczaj Żydami znającymi sw&oacute;j ojczysty język, to ich argumentacja dla osoby postronnej posiada ogromną wagę &ndash; wszak skoro posługują się tym językiem, to pewnie wiedzą, co piszą. Ot&oacute;ż niestety, mam wrażenie, że nie zawsze tak jest. Wspomniany bowiem wcześniej Asher Intrater, powołując się na język hebrajski stwierdza, że w wyrażeniu<span>&nbsp;</span><em>malach JHWH</em><span>&nbsp;</span>żaden z wyraz&oacute;w nie przybiera formy dopełniacza, a tylko taka mogłaby sugerować oddanie tego fragmentu jako &bdquo;anioł Pana/Jehowy&rdquo;, a nie &bdquo;Anioł-Pan/Jehowa&rdquo;.</p>
<p></p>
<p>Co ciekawe, wspominana przez Intratera forma<span>&nbsp;</span><em>s&rsquo;michut<span>&nbsp;</span></em>ma podobno wykluczać rozumienie drugiego rzeczownika (&bdquo;Pan/Jehowa&rdquo;) jako dopełniacza. Tymczasem &oacute;w<span>&nbsp;</span><em>s&rsquo;michut<span>&nbsp;</span></em>to w uproszczeniu nic innego jak konstrukcja, kt&oacute;rą gramatycy zajmujący się biblijną hebrajszczyzną określają terminem<span>&nbsp;</span><em>catena constructa<span>&nbsp;</span></em>(stosunek przynależności)<sup class="footnote"><a href="https://thaleia.pl/unitarianizm/aniol-pana-czy-aniol-pan/#fn-396-3">3</a></sup>. Ma ona miejsce w&oacute;wczas, gdy obok siebie stoją dwa rzeczowniki, z kt&oacute;rych jeden występuje w tzw.<span>&nbsp;</span><em>status constructus</em><span>&nbsp;</span>(stan zależny) drugi zaś w tzw.<span>&nbsp;</span><em>status absolutus</em><span>&nbsp;</span>(stan niezależny). W tego rodzaju przypadkach rzeczownik w<span>&nbsp;</span><em>status absolutus</em><span>&nbsp;</span>należy rozumieć jako polski dopełniacz właśnie. Natomiast ten, kt&oacute;ry jest w stanie zależnym, zazwyczaj skraca swoje samogłoski oraz traci akcent na rzecz rzeczownika w stanie niezależnym. Właśnie po tych zmianach samogłoskowych możemy poznać, że mamy do czynienia z<span>&nbsp;</span><em>catena constructa</em><span>&nbsp;</span>(czy też<span>&nbsp;</span><em>s&rsquo;michut</em>).</p>
<h3>Strzał w stopę</h3>
<p>I choć faktycznie, tak jak twierdzi Intrater, te dwa rzeczowniki w pewien spos&oacute;b się zespalają<sup class="footnote"><a href="https://thaleia.pl/unitarianizm/aniol-pana-czy-aniol-pan/#fn-396-4">4</a></sup>, to jednak zmiany samogłoskowe w słowie<span>&nbsp;</span><em>malach</em><span>&nbsp;</span>wskazują, że jeden z nich przyjmuje funkcję mianownika (<em>malach</em>), a drugi dopełniacza (<em>JHWH</em>). Ten pierwszy termin skraca bowiem długą samogłoskę<span>&nbsp;</span><em>qamec</em><span>&nbsp;</span>na kr&oacute;tką<span>&nbsp;</span><em>patah</em>. Nie widać tego w samym tekście hebrajskim sp&oacute;łgłoskowym, bo w sp&oacute;łgłoskach zmiany nie ma. Jednak istniała ona zapewne w wymowie i dlatego masoreci, kt&oacute;rzy w swej pracy uwzględnili samogłoski, oddali to w taki właśnie spos&oacute;b.</p>
<p></p>
<p>Oczywiście Intrater m&oacute;głby argumentować, że masoreci popełnili błąd i całe wyrażenie należałoby traktować w spos&oacute;b, kt&oacute;ry on preferuje. Z dw&oacute;ch względ&oacute;w wydaje się to jednak mało prawdopodobne. Przede wszystkim, nie podaje żadnych informacji o tym, że istniała jakakolwiek żydowska tradycja rozumienia tych dw&oacute;ch sł&oacute;w jako<span>&nbsp;</span><em>Anioł-Pan</em>, a nie<span>&nbsp;</span><em>Anioł-Pana.<span>&nbsp;</span></em>O ile mi wiadomo, brak także tłumaczeń popierających jego wersję. Sp&oacute;jrzmy choćby na fragment z Wj 3:2, w kt&oacute;rym występuje omawiane przez nas wyrażenie<span>&nbsp;</span><em>malach JHWH.<span>&nbsp;</span></em>Nie spotkałem się z żadną znaną translacją, kt&oacute;ra oddawałaby je jako &bdquo;anioł-Pan&rdquo; bądź &bdquo;anioł Jehowa&rdquo;. Każdy przekłada to w spos&oacute;b tradycyjny, odmienny od Intratera. Co ważniejsze, czynią tak r&oacute;wnież żydowscy autorzy Septuaginty. Interesujące nas słowa oddają oni jako<span>&nbsp;</span><em>angelos Kyriou</em>, a więc &bdquo;anioł Pana&rdquo;, a nie<span>&nbsp;</span><em>angelos kyrios</em><span>&nbsp;</span>(&bdquo;anioł Pan&rdquo;).</p>
<p></p>
<p>W swej interpretacji Intrater jawi się więc jako ktoś, kto proponuje zupełnie nowe spojrzenie na wyrażenie<span>&nbsp;</span><em>malach JHWH</em>. Oczywiście, nie jest to zabronione. Jednak w takiej sytuacji cały ciężar udowodnienia swej tezy spoczywa na jej autorze. Intrater niestety tego nie czyni, a jego wnioski są mocno życzeniowe. Twierdząc dodatkowo, że w&nbsp; wyrażeniu &bdquo;nie występuje nawet forma dopełniacza&rdquo;, nie zauważa, że forma<span>&nbsp;</span><em>s&rsquo;michut</em><span>&nbsp;</span>w zasadzie &oacute;w dopełniacz zakłada. To wszystko, niestety, sprawia, że trudno uznać argumentację Intratera za przekonującą. Co gorsza, każe raczej powątpiewać w jego rzetelność, kt&oacute;ra powinna wszak cechować nauczyciela Bożego Słowa.</p>

<div>
<h2 class="sdfootnote-western">Przypisy<a href="https://thaleia.pl/unitarianizm/aniol-pana-czy-aniol-pan/#sdfootnote1anc"></a></h2>
</div>
<div>
<div></div>
<ol>
<li>A. Intrater,<span>&nbsp;</span><em>Kto jadł obiad z Abrahamem?</em>, str. 54-56.<span>&nbsp;</span><span><a href="https://thaleia.pl/unitarianizm/aniol-pana-czy-aniol-pan/#fnref-396-1">↩</a></span></li>
<li>Celowo oddaję imię Boga jako Jehowa a nie przyjęte szerzej Jahwe, ze względu na to, iż to ostatnie jest w języku polskim nieodmienne i nie oddaje myśli autora.<span>&nbsp;</span><span><a href="https://thaleia.pl/unitarianizm/aniol-pana-czy-aniol-pan/#fnref-396-2">↩</a></span></li>
<li>Zob. G. Deiana, A. Spreafico,<span>&nbsp;</span><em>Wprowadzenie do hebrajszczyzny biblijnej</em>, s. 44-45.<span>&nbsp;</span><span><a href="https://thaleia.pl/unitarianizm/aniol-pana-czy-aniol-pan/#fnref-396-3">↩</a></span></li>
<li>Bywa i tak, że tworzą one wyrażenie idiomatyczne, o znaczeniu odmiennym niż suma znaczeń pojedynczych wyraz&oacute;w. Jednakże w omawianym przez nas przypadku, słowa<span>&nbsp;</span><em>malach JHWH</em><span>&nbsp;</span>nie tworzą idiomu, nawet w wykładni przyjętej przez Intratera.<span>&nbsp;</span><span><a href="https://thaleia.pl/unitarianizm/aniol-pana-czy-aniol-pan/#fnref-396-4">↩</a></span></li>
</ol>
</div>
</div>

</br></br>
<p style="text-align:left;"><a href="https://mojabiblia.github.io/t" style="text-decoration:none;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/t/58.html" style="text-decoration:none;"> Następny artykuł ↠ </a></p>
</br>

</br>
<hr />
<p><em>kopia strony: <a href="https://thaleia.pl/unitarianizm/aniol-pana-czy-aniol-pan" style="text-decoration: none;">https://thaleia.pl/unitarianizm/aniol-pana-czy-aniol-pan</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7898065&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">97f8644ed1</p>
</div>
</body>
